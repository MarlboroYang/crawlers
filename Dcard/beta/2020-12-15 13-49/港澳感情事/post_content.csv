234984543,"想鐘意嘅人會係第一個同我講生日快樂! 😆
不過唔知佢記唔記得🤣🤣
大家一齊集氣!!",我聽日生日!,2020-12-15T03:59:17.136Z,2020-12-15T03:59:17.136Z,3,20,F
234984490,有冇人試過呢個情況，真係覺得勁尷尬,"有無試過係HMD 換左tg ,之後又係hmd 打滾再交換TG  遇返同一個人？",2020-12-15T03:46:06.327Z,2020-12-15T05:23:36.383Z,8,22,M
234984130,"想問下大家黎緊聖誕節會買咩禮物比有好感既男仔？😳
雖然同佢出過幾次街，但係未算好了解佢，又唔知道佢點諗我⋯ 我應該買份好明顯比佢知我對佢有好感既禮物比佢好，定係求其買？ 大家有冇咩好既提議🙈",聖誕禮物買咩好🙈🙈集思廣益,2020-12-15T02:24:34.241Z,2020-12-15T02:24:34.241Z,12,18,F
234983394,"上回說到 我地喺聯絡期入面 同我地心心念念嘅男仔可以點互動 同建議保持一個點樣嘅心態
今期要講嘅嘢 我會話係比較充滿桃花嘅色彩 
同時間暗潮洶湧
————係曖昧啊哈利

同自己鍾意嘅人步入曖昧期嘅女仔 
我諗世間上都冇啲咩甜得過你地嘅笑容
的確係嘅 曖昧呢樣嘢背後包含嘅情愫實在太多
多到我完全冇能力用文字表達佢出黎 
要作個比喻 大概就係 
有人請我飲凍奶茶 而且咁啱係我鍾意飲嘅口味

我地一齊睇下構成曖昧期嘅必要因素
1) 雙方同時將對對方嘅興趣外顯 (e.g., 透過emoji, 對話內容, 肢體動作)
2) 恆常咁講啲略有暗示嘅嘢 而對方亦心照不宣咁作出相對嘅回應
    A： 我最近發現左一間餐廳好似唔錯 😲
(快啲話同我去食! 快啲!)
       B：係咩?間嘢喺邊架? 
(死啦死啦佢係咪暗示緊啲咩🤒)
    A：大概喺XXX附近, 我有frd去過都話唔錯🙂
(你試下問多句唔關事嘅嘢🙃)
       B：咦好似幾好食咁! 咁不如遲啲一齊去試下? (唔理喇死就死啦🥵)
    A： 好啊☺️
(好彩佢get到 擔心死寶寶😭)
3) 會開始願意分享一啲關乎自身價值觀嘅嘢 
(e.g., 感情觀, 金錢觀, 人生觀)
4)  老規矩啦 第四行拎黎掗位

天啊 呢種若即若離嘅感覺真係好正
冇錯我地可以發現喺曖昧期入面 
所有嘅互動都係雙向為主軸
再唔係一個女仔單方面接近男仔嘅過程

我翻睇之前一啲sis留低嘅comments 
有人問過聯絡期步入軌道後 點樣keep住傾？
可惜阿 真係可惜 呢個唔係呢個post會討論嘅嘢 
(之後""應該""會開個post著重討論點渡過聯絡期,觀察期,至曖昧期)
但我想提及嘅一點係 有固定聯絡唔等於你地曖昧緊
BUT 曖昧緊一定包含固定聯絡! 
(神交嗰啲留翻比神解釋)
————
講完sweetsweet嘅嘢 咁究竟 當我地喺曖昧期入面
有啲咩係會對我地造成致命打擊 
從而使我地蒙受核爆般嘅損失?

答: Player
撇除時間嘅考慮 我相信大部分女仔係可以喺曖昧期同自己鍾意嘅男仔升溫
進而成為情侶
而Player嘅出現 
為曖昧呢樣嘢增加左極其多嘅負面因素
————
""曖昧""對於player黎講 
只係佢地開始遊戲嘅前期準備
一個冇辦法好順利咁將你拖入曖昧期嘅player 
應該拎去打靶
至於點解player會形成 
可以將佢地嘅動機分為幾種  
(按惡劣程度排 但唔兜 PLAYER其實無論咩程度都一樣惡劣)
1. 被動觸發型嘅 咁啱有能力做player 然後又咁啱有個對象埋身 (俗稱收兵)
2. 有目的性嘅 以獲得他人愛意為快感來源 但較少主動出擊 少少悔意 但悔意唔會阻礙佢嘅行為
3. 具侵略性 目的通常為 物質資源/肉慾/心靈快感 會主動出擊 無悔意 一play到底
————
講到呢度 我發現我focus唔覺唔覺由曖昧狀態shift左落player度
唔緊要 我即管舉幾個例子去幫大家識別/應對player
A) 點從外貌識別player
*解決答案：冇辦法  player完完全全冇樣睇 
染過髮電個韓仔頭著衫有style就多數係?
頭髮自然黑望落頹摺毒就一定唔係?
Player係一個名詞 同時佢係一個心態
player係某個心態嘅集體擁護者 佢地冇辦法從外貌黎識別 
(厹係player幼年體 太易破解 唔著墨)

B) 點從行為識別player
*解決答案：時間煮魚 他人風評
時間係解決player其中一個方法 正如上述所言 
Player之所以係player 皆因佢地有一個利己傷人嘅動機
傷人利己即自私 自私嘅人就好易睇得出
因為當一個人嘅動機係自利性 
個動機就會進而影響佢嘅行為

用1.被動觸發型黎講 
如果佢flirt你嘅目的其實係搵你攝時間
你覺得當佢唔需要你嗰陣 佢會唔會樂意分時間比你?
一次半次可能會 時間一長必出端倪

用2.稍具目的性嘅player黎講 
佢享受同你曖昧嘅時間 唔係因為佢鍾意你 
而係因為佢享受有人同佢flirt嘅感覺
咁你覺得當你想佢作出某種承諾嘅時候 
佢係會欣然接受定藉口百出?

用3.呢種黎講
呢種稍微複雜 
因為佢地同時有良好嘅時間管理 (肯分時間比你)
願意呃人以達目的嘅口 (肯下承諾)
同埋最重要嘅 毫無悔意嘅心 (見你仆街最開心)
呢種情況觀察收效甚微 但可以靠外力去幫你自己
當你懷疑呢個你鍾意而又同緊你曖昧嘅男仔係呢種""人""
你可以嘗試approach佢嘅朋友/身邊有交集嘅人 
去問3種問題
i) 佢平時係一個點同女仔互動嘅人
ii) 佢提起女仔嘅時候 通常係伴隨住咩話題
iii) 佢對上一次拍拖係幾時 
上述三種問題嘅問法需要姐妹們自己adjust
而個目的係 收集資訊 外加對比佢給予你嘅印象

最後黎個小總結:
首先身為女仔 
唔該你地善用自己一個好大嘅先天優勢——直覺
所謂事出反常必有妖 當你地直覺blingbling咁響嘅時候 
通常都係有問題 麻煩你地 相信下自己
最後都係嗰句 
大部分嘅sis同自己中意嘅男仔行到曖昧呢一步
恭喜你地 要喺埋一齊真係時間問題
(至於點加快個進度條又係第二個話題)

總之喺一齊前嘅垃圾篩選要做好，
回收垃圾唔好喊。  
(p.s. 可以喊嘅 翻黎圍爐 Dcard好溫暖)


下一篇 我大概會整合下我呢幾個post最多人感興趣嘅問題 然後同大家一齊探討下
姐妹們動起來! 留低你地嘅問題 增加我嘅工作量

https://i.imgur.com/6jbP9lB.jpg

以上",[通頂] 論點樣追男仔 (ver 3.0),2020-12-14T18:50:23.305Z,2020-12-15T04:32:22.065Z,7,45,M
234983295,"我係一個好中意睇戲嘅人，但每次有中意嘅戲係戲院上映時，我都搵唔到人同我去睇😭😭以前都仲搵到朋友陪，但隨住大家都越來越忙，加上中意睇嘅戲都唔同，所以我都無再搵過朋友同我睇戲⋯

上年我仲立左個flag，如果一日唔出pool，我就一日唔去戲院睇戲🤣，最後就一直都無去過戲院，我上一部係戲院睇嘅戲好似係與神同行2😂

不過，我都係唔會為出而出pool嘅，只係希望比我遇到個同我一樣中意睇戲嘅另一半，以後可以一齊睇戲～最近其實我都好想睇鬼滅，唯有等網上出左之後再自己睇⋯

可能有人會話，可以自己去戲院睇，但我覺得去戲院睇戲都係同人去睇有feel啲，自己去睇還不如係屋企睇仲自在啲",想搵男朋友嘅其中一個理由,2020-12-14T18:17:49.014Z,2020-12-14T18:17:49.014Z,5,11,F
234983254,"最近係活動識左個女仔，交換左tg之後都有keep住contact。不過呢，佢只係會係夜晚時間覆，最多一晚覆兩三次，有時候一晚都覆唔到一次。

佢有講過自己比較忙，我都好理解同埋減慢返自己覆佢嘅時間，以免比需要儘快回覆嘅壓力佢。不過其實我諗點忙都好都應該一晚覆到一兩次？我覺得啲話題都唔至於話無新意同埋好悶，係咪代表其實佢對我無咩興趣，只係好得閒嘅時候先會記得覆下機咁樣...

如果我主動問下最近係咪好忙之類，會唔會有啲唐突同埋好似催佢要覆嘅意味... 不過有時候過左成晚都無回覆又真係好令人灰心... 就黎去到覺得如果一晚覆到兩次已經係奇蹟嘅感覺🤷🏻‍♂️

記得之前都有類似嘅post，不過唔知點解無左，所以再post過問下大家意見。先感謝各位的回覆🙇🏻",一日都未必覆一次,2020-12-14T18:06:44.503Z,2020-12-14T18:16:57.338Z,7,18,M
234982995,"不知道在這裡發文合適不合適
但同樣是感情版
我就姑且試一試囉？
如果不符合規定的話可以告知我
馬上刪文👌
——————————————————
說是來自台灣的請求好像有點太嚴重了🤣
但我是台灣人
所以應該也沒錯吧？
事情是這樣的
我的男友在參加攝影比賽
((沒錯，男朋友。希望別介意⋯
很希望能讓他拿到第一名
因為經濟因素沒辦法負擔這台相機的費用
剛好得知這比賽的獎勵是相機
所以男友就抱持著試試看有試有機會的心情
投稿參加比賽了
之前在彩虹版也拉過票
如果也有追蹤那個版的應該也有看過我的文章
拉票到目前為止因為大家的力挺
維持在第一名
但原本的第一名也再快馬加鞭的追趕😅
所以才想說到這裡來拉拉票
我跟男友的感情很好也希望能完成他的願望
雖然他完全不知道我上來拉票這件事
也不知道他現在是第一名
但我想在比賽公佈得獎人那天給他個驚喜
讓他有個美好的聖誕節回憶
如果可以的話

麻煩請幫我投🙏

「50號 海裡的台灣」

https://docs.google.com/forms/d/1O4fBtvA-1cwd-Ifwk4s4Lyk06nfmqB7qkd3iCidUxh8/edit
https://i.imgur.com/HlB1z7E.jpg",來自台灣的請求,2020-12-14T17:10:18.155Z,2020-12-14T17:10:18.155Z,15,16,M
234982544,"❗️話咁快又到左大部分人都瞓左嘅時間啦❗️但有一啲人仲未瞓到喎🥲

我發現其實你哋未瞓，9成都係有啲心事先至搞到瞓唔着🙈 所以！！新增左依樣野：樹窿part🙈
你地可以下面寫低你哋瞓唔到嘅原因/問題，想即刻解決，可以寫低「即回」係內容前，我就會馬上覆架啦
⚠️麻煩如果係留言俾樹窿嘅comment加返『🙈』係內容前面，易啲分辨

🥲雖然內容未必關感情事😓但都po係依個板，話唔定有人會入黎依個樹窿傾下佢嘅感情事呢？🙈所以希望大家唔好檢舉係無關嘅事🙇🏻‍♂️🙇🏻‍♂️

😉呼籲大家為搶到頭香嘅comment俾個like🙈作為小小嘅獎勵😂記得搶完睇返正文！間唔中我會問大家問題🙈

⚠️我未必可以覆到所有人⚠️敬請見諒⚠️",深夜Day25：又頹又負,2020-12-14T16:01:45.008Z,2020-12-14T16:01:45.008Z,127,18,M
234982436,"我自己覺得幾好笑😂😂
雖然有啲相係幾過火🙊
（大家唔好諗埋一邊）
但佢又好似係有hide from timeline
（啫係出面就睇唔到但㩒入相簿都仲有）
但因為唔止對上個個
再對上個個都有
（啫係佢對上個個都唔介意？🤣）
雖然我又唔會嬲
但我會好奇佢覺得我睇到嘅時候有咩感受🤣
同埋佢唔del 但又hide 但又唔archive係咩玩法

利申
寧願佢唔好del 都唔想佢archive...
大家明唔明😂",大家點睇男朋友fb唔del前度嘅相...講緊唔止對上個個😂😂,2020-12-14T15:45:20.440Z,2020-12-14T15:45:20.440Z,5,25,F
234982361,"我已經30歲啦 做冷氣師傅😂有100萬 工作穩定
A0 係大肥仔 有肚腩 同我一起吾洗擔心錢既問題",我好想拍拖呀,2020-12-14T15:36:14.606Z,2020-12-14T15:36:14.606Z,10,30,M
234981966,"見到好多拍好多年拖會好羨慕
但係最近都好似見到好多拍左6-8年
照樣會分手
見到前面個個po 樓主同我好似
就想問下大家係咪咁樣既情況
都會繼續落去？
自問拍拖係為開心
可能就係因為咁
拍過三次拖都唔超過兩年🤥🤥
最近同男朋友吵緊分手
就係因為我覺得真係太平淡
但係見到上面個個po 
又可能係我太嚴格🥴🥴",其實係咪好多人死忍所以唔分手？,2020-12-14T14:46:44.703Z,2020-12-14T14:46:44.703Z,18,68,F
234981024,"我諗應該有好多人睇到個title想插我 不過我都明嘅 我連自己都好想打暈自己
我本身係一個冇咩自信嘅人 真心唔係好知自己嘅價值係邊 可能因為咁 所以就會好想得地人地嘅認同
例如如果係一個whatsapp group冇人覆我講嘅野就會好down 相反就算人地覆我一個sticker 我都會好開心
係個group到可能自己冇咩存在感 就算係咁講野都冇咩人記得我 見到佢地係個group到傾得咁開心 明明我都有講野 就係冇人記得我 係有少少心酸嘅 
就算感情上都一樣 想出pool最大嘅原因可能就係想被愛 畢竟我真係覺得自己好缺愛
好想人地會記起我 都好想人地會需要我 可能你地會覺得我係想get attention 其實都啱嘅 只有人地注目我我先會感受到我嘅存在
我要點做大家先會記得我呢
唉 多謝你地睇到呢到 我都係呻下㗎炸:)",需要人地去證明自己嘅價值,2020-12-14T12:34:35.694Z,2020-12-14T12:34:35.694Z,13,22,F
234980822,"我係會考年代嘅老人
當年中五後讀左一個學期space就冇讀落去
之後一直做嘢都唔錯
雖然收入唔算高 兩萬零蚊
但勝在穩定 直到今年武肺被裁
鼓起勇氣出國讀U 冇問屋企拎錢
但開始左一個sem 唔適應
包括生活方式 由社會人士做番學生
包括唔喺香港 未習慣到人地國家
包括錢銀壓力 用多左未知之後點算
包裝社交能力 我形同一個邊緣人
最後亦最嚴重就係學業問題 完全跟唔上
而加好想退學喺到搵工就算
但唔知點同屋企人解釋
我屋企係口裡說開明但其實好傳統嗰啲 
當年唔讀書我媽喊到七彩話好失望
唉",讀u係咪為左同屋企人交代？,2020-12-14T12:13:10.590Z,2020-12-14T12:13:10.590Z,4,17,F
234980445,"同網友傾左1個月計
前日第一次約出街
我悉心準備左呢一日好耐
特燈買左新衫化好個靚妝
諗住可以係佢面前好好地表現

本來見面前就傾好左諗住食西餐 
食西餐一定唔會死啦 好難表現出食到好狼死既畫面
但點知路過一間 burger 佢話睇落好似好好食
就問我不如改食呢間
咁我當然要表現出我好隨意 就答好

加上我本身都鐘意食burger
然後又同佢傾得好開心
所以我就完全鬆懈 勁做自己咁鯨吞個burger
https://i.imgur.com/JRHTU9s.jpg
真係大大啖咁咬落去

想問我咁樣係咪已經玩完
佢會唔會對我既幻想已經毀滅左...",第一次約會去食burger 係咪玩L完？,2020-12-14T11:31:16.805Z,2020-12-14T11:31:16.805Z,19,143,F
234980098,"我玩咗omx 同埋tinxxx

omx 我match 到幾個女仔但係要我俾錢先check 到對方有冇reply 我，tinxxx 就show 到幾多個女仔like 咗我，但係又係要我俾錢先可以同佢地say hello

兩個app 玩咗陣都要我俾錢先傾到計，所以我係度問下有咩交友app 男仔係唔洗俾錢又傾到計呢？btw 唔計d card 抽card 功能，thanks!!!",交友app 問題,2020-12-14T10:29:35.682Z,2020-12-14T10:29:35.682Z,9,21,M
234979742,"身邊又好，自己街上遇見嘅人都好，我發現有一個共同點，就係嗰個人對另一半越好、越重視另一半，就越被輕視、越不被尊重、越不被珍惜
會唔會依個世界其實所有嘅所謂壞人、所謂賤男都係由不被尊重，不被重視，不被珍惜，令佢哋放棄再做好人？",依個世界，係咪越好嘅人就越不被愛？,2020-12-14T09:24:55.376Z,2020-12-14T09:24:55.376Z,205,285,M
234979596,"主動又好被動又好都唔想
我又唔係未放低嘅
只不過生命中已經唔太需要呢個人
就由佢消忘
唔會過激
只會想起曾經的片刻

而且
你過得唔好我會唔開心
你過得好我會更加唔開心",分左手，仲會唔會接收佢嘅資訊,2020-12-14T09:05:52.656Z,2020-12-14T09:05:52.656Z,2,32,M
234979309,本人讀女校，唔太明白男仔嘅心態。如果一個男仔會好關心你嘅同時，又會對你好惡/發你脾氣。佢係咩心態呢？所以想聽吓大家嘅意見！大家都可以分享吓大家嘅經歷😃,其實男仔做咩表現/行為 就代表對個個女仔有好感？,2020-12-14T08:15:26.460Z,2020-12-14T08:19:29.856Z,10,25,F
234978821,"只要同自己講
唔好當佢地係父母同家姐
咁就舒服好多
阿彌陀佛🙏🏻",屋企,2020-12-14T06:55:52.389Z,2020-12-14T06:55:52.389Z,7,13,M
234978042,我冇咩諗過竟然可以keep到而家，就嚟傾咗3個禮拜，半個鐘至一個鐘左右覆一次，夜晚會秒回，因為同時傾緊兩三個話題，所以多數一次過覆5-6個訊息。如果我朝早覆佢會同佢講早晨，夜晚覆緊佢又眼瞓會講早抖，但係我就一直唔敢flirt佢，怕嚇親佢。我會reply佢story，佢唔會，但係佢IG大細號都有俾我follow。有時佢唔覆我，我就下意識成日留意住部電話，又成日去IG睇返佢舊post啲相，佢屋企附近有肺炎個案我又會去關心佢。最近exam period，我同佢都會係考之前一個鐘同對方講好緊張，同埋講加油。我發現自己好似中意咗人地，但係我自問自己唔靚仔，而對方又好靚好可愛，搞到而家唔知點做好，想進一步都諗唔到做咩好，又唔想嚇親人，又怕係自我感覺良好。最近知道佢聖誕24同25號約咗班姊妹，所以未必約到佢。有冇人可以俾啲意見？利申母胎單身A0,想進一步 但係又唔知點算好,2020-12-14T04:19:37.010Z,2020-12-14T04:19:37.010Z,3,25,M
234977722,"有一個女仔中意左我5年，佢毫不避諱地表達過對我嘅感覺，但並唔係表白，甚至連我向佢表白，我都被拒絕左，而當佢拒絕左我之後，依然繼續喜歡我。（以下稱她為化名子寧）

子寧係我師妹，佢性格孤僻朋友唔多，對住唔熟嘅人，唔好話主動同人講野，佢比回應你都算好比面你，讀書唔叻但中意畫畫同整下小手工。子寧細我兩屆，但當年我同佢同年加入社團，第一堂嘅時侯我地圍圈自我介紹嘅時侯，子寧並無過黎，而係企左係一旁低住頭，無自我介紹，甚至無正眼望過我地圍嘅圈。有人去邀請佢，佢都無動於衷，一路企到落堂，我走嘅時侯，路過佢身旁，當年重係一個賤得黎好無腦嘅初中生，我講左句「都唔知做乜鬼，不如唔好入啦。」

過左兩日，子寧加左我，我以為佢係想追究我講嘅說話，點知佢加完我又唔講野，又過左幾日，佢終於搵我，好平常咁傾偈，因為平時人地同佢講野，佢連應人都唔會，彷彿同佢傾偈有種「優越感」。

接落呢嘅兩年，我都係單身咁過，子寧都係我身邊，我同佢算唔上經常見面，佢叫我係學校唔好搵佢，約佢佢唔會肯出街，佢只係好少上我屋企一次咁（半年一次左右）。我並無對佢做過任何嘅事，我地之間最親密嘅一次就係佢有次走之前突然掉頭攬住我。係呢個時侯，我已經問過佢係咪中意我，佢話係但唔會要求我同佢一齊，我地話我唔會中意佢哥type。因為我無諗過要同佢一齊就無理到佢講嘅「無諗過要同我一齊」係咩意思。

直到第三個年頭，我同左一個叫婉琳嘅女仔一齊，子寧就係咁消失左係我生活入面，只係好少數，我見到同佢有關嘅野先會send比佢，但佢都唔係點覆機。婉琳第一次拍拖，佢唔中意我成日出post都係同佢影嘅相，怕佢佔據我生活太多，三個月後，佢話唔適應拍拖，所以同我分左手。我無同人講我地分左手，只係我地班嘅人知，同埋子寧知。我分手過左幾日，佢問我，係咪唔開心之類嘅說話，我話都成個星期，無事了，佢就話因為覺得哥個星期我重有機會同婉琳一齊返，所以無搵我。

平平淡淡地升左上高中，係初中畢業考嘅時侯，我同一任好重要嘅女朋友一齊左，佢叫曉娜。我同佢一齊三年，佢佔據左我嘅成個高中生涯。係呢三年我大部分心力都放左係曉娜身上，我並無為意到原來子寧又再一次係我生命中消失。直到高中畢業前嘅兩個星期，我地分開左。

失戀傷心期間，我係街見過子寧一次，佢當時有拖拍，同佢男朋友一齊見到我，佢停低望住左我，我回頭先發現原來係子寧，但由於佢有男朋友，我就無搵佢。點估到過左兩日佢就分左手，然後過左一排，我開始感到孤獨，所以我先突然諗起子寧，就係呢個時侯我先留意到佢足足消失左三年，但經過呢三年，佢對我嘅態度無變過，都無抱怨點解我無搵佢。

佢又一次咁陪住我，所以我覺得佢對我嘅好已經好耐，我唔想辜負佢嘅付出同浪費佢時間，所以我問佢重中唔中意我，佢點頭答中意。我下一句就話，咁我地一齊啦，我無諗過我會比一個中意我好耐好耐嘅人拒絕。

然後我問佢點解，佢比出嘅答案令我震驚又令我好擔心佢。佢話「我好中意你，但我唔想同你一齊，我只係想係你失戀嘅時侯陪住你，單身嘅時侯照顧你。雖然後我唔識做啲咩家務，煮啲咩好好食嘅野，但至少係你頹到懶得食野嘅時侯，我可以隨時過呢煮個面比你食，咁樣做對我黎講已經足夠，亦係我留係你身邊嘅方式。」

直到今日，我都係未明白，到底佢講出呢一番說話哥陣個心諗緊咩，我更加想知，當我同第二個女仔一齊嘅時侯，佢又係諗緊咩。",一個中意左我好耐嘅女仔（長文）,2020-12-14T03:12:21.948Z,2020-12-14T03:12:21.948Z,8,22,M
234977309,"我希望我男朋友對我好啲――十個香港女性，九個都這樣說，但怎樣才算對她好？說穿了香港很多女性所謂對我好的具體表現，無非就是照顧她的一切開銷、忍受所有無理取鬧以及像她們老豆老母一樣不單要接受她們的臭脾氣還要調返轉去哄她們開心，否則你得到的評價就是：一啲都唔細心、唔緊張我、唔關心我。

她們不會意識到若果是在找男朋友而不是奴隸的話，沒有人需要無條件接受她們所有的缺點然後還不准投訴，而同時你的所有缺點將成為被人攻擊的藉口。在她們一再說男人要有風度、要關懷女人時，有無人諗過咁邊個關懷男人呢？

邊個愛多D就輸左，女人永遠覺得唔夠。",對女人唔好咁好反正佢哋永遠都覺得唔夠,2020-12-14T01:15:19.536Z,2020-12-14T01:15:19.536Z,12,57,M
234976862,"以前啲男人都一夫幾妻
點解到今時今日反而唔得？
大家一齊開心咪得囉
做咩要煩咁多喎",一腳踏兩船真係咁錯？,2020-12-13T19:26:25.675Z,2020-12-13T19:26:25.675Z,22,101,M
234976847,"做朋友又好，拍拖又好
你上心就係你錯",你上心係你錯,2020-12-13T19:22:49.289Z,2020-12-13T19:22:49.289Z,1,10,M
234976779,"最近成日諗返起以前中學暗戀男神嗰段日子 
每日返學校都好期待見到佢 只要係走廊偶遇到就會好開心 心跳加速 明明好興奮但又唔敢望佢 仲會為左偶遇多幾次而去佢成日經過既地方

嗰陣仲係個個用fb既年代 會mon實佢每一個動態 聖誕節嗰啲日子特登去佢個wall度留句聖誕節快樂 就係為左多少少互動 見到佢like我啲野都可以開心一日 

暗戀左3年 因為中意佢 想多啲接觸多啲互動而做過好多奇怪野 試過搭車返學無意中架車經過 見到佢行去搭小巴 之後第二朝就一早起身係條路度等 等到佢出現再行 就為左同佢上同一架小巴 

當時單戀係因為中意嗰種中意佢既感覺 就算唔會一齊都好 中意佢既感覺 同佢有少少互動所帶黎既滿足感都令我好幸福 一件好小既事都令我開心好耐 
甚至而家過左7,8年 我諗返起中意佢既呢段回憶都仲會覺得好warm 好慶幸自己當年暗戀既係佢

而家人大左 我有拍拖 最近都睇到男神求婚成功 準備同佢女朋友下年結婚 大家都走向緊各自既幸福
但有時候發夢會夢見返嗰個我岩岩認識佢既秋天
夢見一啲連我自己都幾乎唔記得既追男神回憶

呢段永遠都會係我最珍貴既回憶 多謝你出現過",單戀一個人其實好幸福,2020-12-13T19:00:12.944Z,2020-12-13T19:00:37.053Z,10,42,F
234976653,"唔知大家點睇友達以上戀人未滿嘅關係呢？
係呢段好曖昧嘅時候入面，大家有無啲好深刻又或者做過啲好傻嘅事呢？🤣🤣

我講先啦 我由中學到宜家維持住呢個友達以上戀人未滿嘅曖昧關係🤦🏽‍♂️自問已經心很累，好想去馬但又唔想改變我地之間嘅關係。咁多年以嚟習慣咗對方永遠係自己身邊陪住自己，唔想因為自己一時衝動而無咗呢段感情🤯

好想知道大家又有無呢啲傻事呢？🙈歡迎大家分享下",友達以上戀人未滿,2020-12-13T18:24:39.409Z,2020-12-13T18:24:39.409Z,11,26,F
234976569,"🤔🤔考慮緊 本來都已經諗住整聖誕曲奇 諗緊手唔手繪埋聖誕咭好
但係想問下 男仔會唔會想收？ 有啲人可能收完都當冇回事掉咗佢？🧐🧐 （上一任收到係咩反應都冇）",男朋友會唔會想收到女朋友手繪嘅聖誕咭？,2020-12-13T18:07:11.801Z,2020-12-14T03:33:44.481Z,9,47,F
234976528,"話咁快就兩點  未訓嘅你係咪有啲心事搞到訓唔著呢  入到嚟就當係自己地方  轉做匿名擺低你嘅心事/煩惱  之後好好訓一覺  聽朝起身就收到回覆架喇：）

當然想我即刻覆都可以嘅😂講低想即覆一定覆你",入嚟擺低你嘅心事/袐密,2020-12-13T17:58:23.839Z,2020-12-13T17:58:23.839Z,284,339,M
234976479,"https://i.imgur.com/zOSk4kq.jpg
寂寞寂寞寂寞寂寞寂寞寂寞寂寞寂寞寂寞寂寞",寂寞,2020-12-13T17:48:36.907Z,2020-12-13T17:48:36.907Z,1,16,M
234976452,"呢度每日都會有好多好多感情問題
有啲大家都睇唔過眼就會叫你分手
有啲就所有感情問題一律建議分手

但係其實到底幾多人問完真係會分手？
比人屌醒後，有幾多人都係再瞓過？

我都發過好多次感情問題
因為我覺得同男朋友之間真係好多問題

相信每個人拍拖都一定有唔少問題
明明識上嚟問 即係自己都覺得有問題啦
咁點解仲唔分手？

以我自己為例 因為仲愛
明知犯賤但係真係好愛
而且好難得先同到一個咁愛嘅人一齊
仲要係初戀
又明知出咗社會就好難再識到人

唯有捱吓一年 捱吓又一年
已經就快6年了
時間越長就越唔捨得散 唉",有冇人上嚟問完真係會分手,2020-12-13T17:43:25.238Z,2020-12-13T17:43:25.238Z,6,11,F
234976164,"話無拖拍，揾唔到
你教我用交友app😂
無野呀嘛
你當我深山野人唔講用social media咩😂",交友apps,2020-12-13T16:52:53.624Z,2020-12-13T16:52:53.624Z,0,18,M
234975881,"我打算送頸巾同咖啡機比男朋友 送頸巾因為怕佢成日唔暖凍親 送咖啡機因為佢成日都好留意咖啡豆同機

但係重點係唔知買咩brand同咩款(頸巾同咖啡機)
同埋budget有限 我係學生佢係full time🙈🙈
求大家意見",求送男友頸巾同咖啡機既推薦,2020-12-13T16:12:02.169Z,2020-12-13T16:12:02.169Z,12,32,F
234975803,"話咁快又到左大部分人都瞓左嘅時間，我地依啲夜貓族又係時候上水啦

例牌啦：雖然內容未必關感情事，但都po係依個板，話唔定有人會入黎依個樹窿傾下佢嘅感情事呢？所以希望大家唔好檢舉係無關嘅事🙈🙈

我未必可以覆到所有人，敬請見諒🙇🏻‍♂️

⚠️⚠️⚠️黎緊格式將會大更新，如有有不習慣之處，敬請原諒
更新預告：可選被秒回或不被秒回的心事欄",未瞓嘅入黎傾下偈：深夜Day24～睇流星雨,2020-12-13T16:00:35.137Z,2020-12-13T19:28:31.135Z,26,28,M
234975756,"同男朋友一齊咗年半
同居咗半年
佢生日我都幾花心思
有staycation有禮物有book餐廳有自製卡
到我生日嗰時 我滿心期待 最後佢唔記得咗
過咗一星期 同佢講返 佢先知道
一齊咁耐 從來冇送過任何嘢畀我
唔係要任何貴嘢 只係想有少少驚喜少少心思
但從來都沒有
一齊住 我哋嘅生活越嚟越少交集
慢慢已經唔再一齊同時上床瞓覺
佢永遠都要睇波、打機
性生活一個月一次
我有同佢表達過 我唔開心
佢話佢唔擅長呢啲嘢
我好愛佢 佢亦都話佢好愛我
我好肯定佢唔會出軌
但喺呢段關係入面 我真係唔太開心
見到其他人嘅男朋友好錫佢哋 我好羨慕
而且就算係我啲ex 以前都會好有心思去安排好多嘢
唉 到底可以點

更：其實佢除咗以上呢啲嘢 對我都幾好
屋企有工人姐姐嘅佢同居後會做家務 手機任我睇",拍拖越嚟越唔開心,2020-12-13T15:54:59.689Z,2020-12-14T14:52:05.469Z,28,196,F
234975395,"最近同個女同學交換咗wtsappp，同佢wtsapp傾咗兩次計，每次大約個幾鐘頭左右，基本上都覆得幾快下，最慢都幾分鐘內就會覆
想問下咁樣係唔係都算對我幾有好感？",最近同個女同學交換咗wtsappp,2020-12-13T15:04:09.656Z,2020-12-13T15:04:09.656Z,17,102,M
234975172,你會點樣去平衡事業同愛情呢？定係你會淨係專注事業方面？等事業有成績再拍拖？,女朋友定係事業重要？,2020-12-13T14:32:33.671Z,2020-12-13T14:32:33.671Z,6,41,M
234975134,我上年IVE HD畢業，因為我嗰科係香港好難搵工，尤其係而加疫情期間，於是我今年八月就投身地產行業，係香港搵食艱難，馬死落地行，點都要博下啦，希望可以憑自己嘅努力換取成績，但女朋友就介意我做Sales，我哋一齊咗差唔多半年左右，佢覺得人工低又唔穩定，又怨我冇時間陪佢，有時又會貶低呢個行業....但係我覺得只要用心工作幫到客人就已經對得住自己，就會受人尊重...其實愛一個人係咪真係會介意對方職業呢？,真心相愛會唔會介意對方職業？,2020-12-13T14:28:10.722Z,2020-12-13T14:28:10.722Z,2,32,M
234975087,"https://www.dcard.tw/f/hkmacrelationship/p/234953281?cid=9987D74E-9260-493D-915F-71659EFED762
———————————————————————
🌻愛情能讓你變得更勇敢，越來越突破自己。
———————————————————————
由認識到拍拖大概一年時間
B自從識左我之後，佢做左好多突破自己嘅事
以下呢兩個係佢最深刻嘅事😂
🎤1.旅遊車上唱歌
教會活動大大小小團友一齊坐長途車
車上有得唱K，作為外地咁令人注意到嘅我地
當然係會比人迫唱歌啦
而我係最多野講、最high果個
傳下傳下支咪同遙控器傳左比我😳
本來係我比人迫唱
正當個個以為我要點歌比自己嘅時候
我突然拎住支咪講...😏
我: 請大家給B掌聲👏🏻，接下來由B為我們唱出..
再即刻幫佢點左首”愛我別走”
全場人當然好興奮咁拍手同歡呼🥳
B係推都冇得推嘅情況下唱完成首歌😂
其實我自己都唔太敢係咁多人面前唱😂
—————————————————————
🗣2.有勇氣同女仔相處
同我有傾電話，約見面之外
有時我仲會教佢學廣東話
聽住B講唔正嘅廣東話係幾好笑嘅
而佢真係會做筆記咁學

情人節
我整左朱古力比佢
B開心到唔捨得到食
結果放到發霉先後悔😳
———————————————————————
🌻兩個人一起進步才是美好的愛情
———————————————————————
相處落發現佢係一個好冇自信/安全感嘅人
我地幾乎每晚都要傾電話
如果傾少一次/時間短佢會唔開心
無限FF 亂諗野😓
其實我唔傾嘅原因係：(做咩我都會講佢知)
1.溫書 2.同朋友食飯 3.睇片 4.唔想嘈到室友

📚相處時間問題
因為我果科都幾多野記
要花好多時間去溫書同做功課
而佢果科d堂唔多，加上佢成績唔錯
次次都考頭幾名(同A一樣)
佢覺得我要花多d時間陪佢
但我放左學有時仲要返去做功課/溫書
仲有見我d fd呢、僑生會呢
———————————————————————
🌻一段好的關係，應該兩個人一起進步才對的
———————————————————————
🧨一齊左之後佢成日會提起A
成日當A係假想敵

對我黎講同太冇自信/太負面嘅人相處
係一件好攰嘅事
一開始我願意花好多嘅時間去關心佢
希望佢感受到有人安慰/鼓勵
但慢慢佢過份依賴我🤦🏻‍♀️

友情同學業對我黎講都好重要
我都有自己嘅生活同社交圈子
冇可能所有時間都陪住佢
但對佢黎講我就係佢嘅全部
因為從來未試過有人咁關心過佢
—————————————————————
🤦🏻‍♀️我很胖嗎？
我158 48kg 其實都已經ok瘦
仲有少少d腹肌🤫 (我有操下)

B成日提住我減肥
雖然平時我會同朋友四圍去玩同食野
佢係鋼條身材(高我🤏🏻)，冇咩肉
睇起上黎我好似比佢肥dd咁

有時我都覺得幾煩下
想開心share下自己食左咩
但佢一係話我食得好貴，一係就提減肥
—————————————————————
🪑坐公園傾計
B無啦啦挨落我膊頭度
我心諗做咩事😂
拿!! 我冇話唔挨得，但好似角色調轉左咁
就感覺怪怪地🤦🏻‍♀️
B話因為我平時唔挨落佢度，所以佢挨我
呢個究竟係咩答案黎😂??????
但我又真係從來都冇挨過係佢膊頭度
佢個骨架好細，感覺唔夠位挨😂
我唔知點形容，反正諗都冇諗過😂

B希望我可以多d倚賴佢，比佢感到我係需要佢嘅
我都係唔明如果我肯挨住佢=需要佢??
但事實上好多問題我都唔需要佢幫手嘛
我面對嘅問題佢幫唔到手
我同佢學校距離1.5H車程
就算急要幫手都唔會搵佢啦

當初你又話鍾意我夠堅強，夠獨立嘅
覺得我敢自己離開熟悉地方讀書，又敢面對問題
唔似你咁樣，同你完全相反架⋯⋯
———————————————————————
👠高跟鞋/增高鞋
因為佢同我差唔多高，我怕佢自卑
我同佢出去一定唔會著增高嘅鞋
而佢就好想我著，唔鍾意我成日著平底鞋
我有懷疑過佢係咪有咩僻好🤔
好啦～就算我著，講真約親都行成日/運動，點樣著🥴
因為呢個問題我地好認真傾過
———————————————————————
考試前夕(第日係我生日)
我忙住溫書唔得閒傾電話
佢竟然揸電單車黎學校搵我
要我係宿舍門口同佢傾計
宿舍有門禁，都唔可以傾咁耐
重點係我要爭取時間溫書

結果我有落宿舍門口見佢
佢仲笑笑口咁話掛住我，所以即刻揸車過黎
但我真係笑唔出，已經冇咩時間準備啦
傾左一陣，我話要返上去溫書
佢即刻發我脾氣話要傾耐d，唔比我走
我當然唔會因為佢發脾氣而就佢啦😡
呢個時候我話我真係要返去溫書
有咩聽日見面再講啦，然後就推開佢拍卡入返宿舍
———————————————————————
🌻這一刻我聽到自己心中的話了
我決定要結束這段令我喘不過氣的愛情
———————————————————————
直至我生日，都係我地要散嘅時候
呢晚我地去左食意粉，我室友偷偷地坐隔離枱食
佢整左本大相簿比我，每一頁都寫左好多野
貼左好多我地嘅回憶
-第一次出街飲野張貼紙(好痴線咁都有keep)
-佢送+我送嘅禮物相
-我去過打卡景點相+佢後來同朋友再去嘅相

食飯我未講佢都知道我嘅諗法
食完飯佢同我行返宿舍
就正式結束我地4個月嘅愛情故事
———————————————————————
🌻有時候當自己已經決定好的事情
不論對方多努力做點什麼，也是沒有用的
_______________________________________________同佢分手後
有一晚我約左fd夜晚去左夜景cafe
因為cafe係山，要有車先去到
https://i.imgur.com/yFxONTN.jpg
因為開始落雨、又著唔夠衫、宿舍12點門禁
真係凍到熱飲都變凍飲😂
所以飲完好快就返左宿舍

後來我有po返相上ig，估唔到佢即刻去左cafe
想撞我睇下我同邊個一齊
聽講佢自己坐左成晚，仲吹到病埋
但呢次我冇再關心佢啦
———————————————————————
分手後我地係教會都係有見面
由於冇咩人知道我地一齊過
所以大家都係扮冇事咁繼續相處

究竟係咪真係我太獨立?(A同B都話過我)☹️
或者我唔夠成熟，令到故事結局係咁

我係真心多謝B為我改變同付出
有勇氣令自己有突破係好事黎
有人關心同在乎感覺係好好嘅
一開始我以為多d關心你係對你好
可能我都用錯左方法，又或者我唔夠體諒你
後來B有女朋友啦，祝你地幸福!
———————————————————————
每一段感情結束我都會反省下
一直認為有感情基礎再發展成情侶嘅關係係最好
但問題係當失去時，你會連呢個朋友都冇堆
咁樣仲真係值得去試?

我好嬲自己點解唔好好珍惜同堅持
應承左一齊後，都會有種後悔嘅感覺
每次都係自己放手先，好對唔住對方咁
我同自己講下次唔可以再係咁
———————————————————————
多謝各位睇曬我個故仔🙈
每段感情都會有一首歌代表
最後呢段感情用呢首歌做結尾
https://youtu.be/F2uX6ByoW7A
終於聽見下雨的聲音
於是我的世界被吵醒
就怕情緒紅了眼睛
不捨的淚 在彼此的臉上透明",命運給我遇上你的溫柔(結局第三集),2020-12-13T14:22:43.991Z,2020-12-14T05:05:55.556Z,5,45,F
234975071,"我唔知係咪我太小氣

完sem 男朋友班莊員就話想約食飯
出面限聚 男朋友屋企又比較大
所以佢地決定要上黎食飯

我同男朋友同居
但係因為d莊員話唔想有我係度
所以男朋友叫我果日自己出去逛下
而家又冇晚飯 我都唔知可以去邊
我自己屋企又唔方便返去

點解我咁燥呢
因為佢班莊員6個全女班

我唔係唔信我男朋友
只係好唔開心 點解唔幫我爭取下？
好似為咗其他女人 而委屈我咁
天寒地凍要我自己出去等半日

仲有果班女 中意咪帶埋自己男朋友黎
做咩要踢走一個係度住嘅人？",因為朋友而委屈女朋友,2020-12-13T14:19:49.515Z,2020-12-13T14:19:49.515Z,26,95,F
234975050,又係應要求，開深夜食堂，各位請坐，放下你心中嘅新故事,深夜食堂,2020-12-13T14:16:29.795Z,2020-12-13T14:16:29.795Z,459,21,M
234974712,"《認真mode系列3》
是咁的，又係我。好耐之前問過大家到底一段感情入面愛定適合重要啲，結果較多人認為係適合重要啲嘅，今次我哋繼續討論一下感情入面嘅另一條難題，到底好感/鍾意/愛，有咩分別？

我就覺得好感係比較表面嘅，鍾意就算係好感嘅進階，係有好感一段時間之後嘅進化，愛就係鍾意嘅昇華，鍾意到極致嘅表現。佢哋嘅關係就好似一條橫線咁，但係三者之間嘅界線好模糊，好難分清楚。

問題：
大家覺得點先算係好感/鍾意/愛？🤔
三者嘅界線同區別係咩？
去到咩程度先會想同對方表白？

thx🥰🥰🥰",好感/鍾意/愛，到底有咩分別？,2020-12-13T13:26:02.506Z,2020-12-13T13:26:02.506Z,3,23,F
234974199,"一段感情最深刻我覺得係曖昧時
大家都未踏出嗰一步
甜得嚟有D苦 仲有D酸添
甜係因為大家對對方都貌似有意思
苦係因為大家都怕對方對自己無意思
酸係因為妒忌對方既狂蜂浪蝶 怕一個唔留神就被人搶走咗佢
um..好苦惱呀😢",一段感情最深刻既人時期,2020-12-13T11:54:14.749Z,2020-12-13T11:54:14.749Z,10,31,M
234973849,"如題
話說我同男朋友就long d 緊
咁佢就話有對外國情侶就識左 由ig轉左wts grp 咁傾
想同人哋文化交流
Ok 我覺得幾好啊
咁但係我有少少呷醋覺得佢同第二個女仔傾偈傾得有啲密
拿咁但係我就無咩點嬲嘅 真係少jealous姐 話都無話佢一句
佢仲話可能去人地屋企(我。
咁我都係呷醋無話唔俾佢去純粹酸酸地講一句就叫佢小心啲
始終我都信佢嘅
但佢就話我呷醋佢好衰
想問咁多位自己男女朋友密密地同異性傾計大家會唔會都會呷醋先
好密係講每隔1,2日內都會wts喎",如果男朋友好密同女仔grp chat傾計,2020-12-13T10:44:04.077Z,2020-12-13T10:44:04.077Z,6,44,F
234973720,"大家都知啦iq男仔嘅分佈係高嘅特別多低嘅都特別多
女仔嘅iq分佈就比較集中同平均
如果iq同薪酬係成正比嘅
所以高收入男士比較多
唔係反而係證明咗呢件事係公平㗎咩
所以啲女權分子唔好再喺度嘈嘈閉
亂噏話係男權迫害
好似成個世界欠咗你咁嘅款
你人工唔夠高最大理由就係因為
你廢咋",高薪人士男仔比較多唔係正確咁證明咗男女平等,2020-12-13T10:23:07.017Z,2020-12-13T11:00:08.782Z,22,49,M
234973719,"1. 外表想係你中意既類型 但佢對你一般 要你主動
2. 外表唔係你中意既類型 但對你主動

1.2好唔好都未肯定 但邊個你地會有興趣啲",比你地會點揀,2020-12-13T10:23:03.336Z,2020-12-13T10:23:03.336Z,6,27,F
234973671,"識咗佢好耐 喺中學嗰陣時因踩单车识 但係畢業后大家各自uk study,  since covid 19we are back but we still have some contact ,idk y I still can always dream him when I sleep ???",大家觉得认该告白吗,2020-12-13T10:12:04.596Z,2020-12-13T10:12:04.596Z,15,27,F
234973556,"有次同個男仔frd返工,咁收鋪就要拖地啦,而我搞掂哂我就坐系張檯到,對腳踏系凳上面,咁佢拖地個陣就叫我移開啲張凳咁先拖到,但我就話如果凳移開咗我會跌落來,跟住佢話唔使驚我會接住你了,我個時唔知講咩好就話收皮啦就帶過。

又試過同佢出街搭車,咁人多我就同佢企咗系for輪椅人士個到既area,所以我都冇嘢可以扶住,好幾次架車停我都爭啲向前仆,跟住佢就話唔緊要如果你踏到我就踏啦,我就話你傻架 梗系唔好啦,佢就冇所謂啦

好想知佢咁樣系咩意思😂我唔系好識答佢",想知佢咁樣系咩意思,2020-12-13T09:48:46.230Z,2020-12-13T09:54:10.055Z,6,45,F
234973426,"望住你班friend個個搵到男朋友女朋友
然後你每年就同隻左手一齊過聖誕
覺得自己會孤獨終老",聖誕又獨自一人,2020-12-13T09:20:35.975Z,2020-12-13T09:20:35.975Z,8,29,M
234973080,"我同我男朋友一齊5個月 上個月係我生日
佢book左晚好靚既酒店同我過 前一日同我講book左去整蛋糕比我
佢咁準備我當然好開心好期待 直到我見到個蛋糕

佢追我嗰陣有提過佢個ex而家係開bakery 嗰陣比過個IG我睇
佢一開始話整蛋糕我仲以為佢係去嗰啲自助烘焙店
但係我個個蛋糕同佢個ex間bakery嗰啲相 係一模一樣 我嗰陣當冇事 好開心咁切蛋糕食
但係都已經覺得佢係去左嗰個女仔度整蛋糕 明明佢之前係同我講分手就冇聯絡過

到早幾日 我男朋友係我電腦login左whatsapp 我就見到個女仔搵佢
我嗰陣當面問佢 佢話就係為左整蛋糕比我所以先聯絡返
整蛋糕嗰日係去左個ex個廚房整 整左成日先整好
咁我問佢 到底我個蛋糕係邊個整 佢話除左decoration同搽cream 其他都係個ex整
即係上面我嗰陣話好食嗰啲冬甩同Macaroons都唔係佢整 但係佢嗰陣又講得出好比心機搞左好耐
仲話嗰晚佢請左人地食飯多謝人幫佢 就係嗰日之後先同個ex friend返

我聽到之後淨係好嬲 佢好清楚我唔鍾意佢同ex有任何聯絡
佢地啲whatsapp record都好明顯係有delete過
佢自己都認係唔想比我見到 知我見到一定會爆
我問佢點解而家咁多地方整蛋糕 自助烘焙同上堂都咁多
一定要去嗰ex嗰度 佢話因為唔識都可以有人幫手 我嗰日都食得好開心
仲話我唔講道理發佢脾氣 佢都係一心想我開心
個ex比幾頂帽佢戴 佢都為左比驚喜我聯絡返人
本身諗住過左嗰日就唔聯絡 係個女仔搵佢

我認係同ex相關既野上面 我係好感情用事
但係真係我唔講道理咩
而家我真係寧願我冇收過個蛋糕 佢去7仔買個雪芳蛋糕比我可能仲開心",如果係你收到依個蛋糕 你會唔會開心,2020-12-13T08:01:56.207Z,2020-12-13T08:26:27.693Z,54,374,F
234972869,"頂你, 平時啲日本game有水著, 條裙短啲個波大啲就物化女性.
cyberpunk2077 又叫雞又陽具又陰毛
因為可以男人樣但係有陰道有變性人
所以就夠曬平權冇問題。
最好笑係乜嘢呀
係平權L同小粉紅係一模一樣㗎
小粉紅今次見到  cyberpunk
又双辱華大今次就話人哋係架空世界
要對自己國家有文化自信
所以唔好嘈起上嚟如果唔係又會落架
根本網絡嘅所謂平權分子同小粉紅有咩分別？",平權L嘅雙重標準,2020-12-13T07:21:38.736Z,2020-12-13T07:21:38.736Z,1,48,M
234972562,"咁多年嚟
我咁靚仔
傷害左幾個少女嘅心
我真係罪孽深重嘅男人
利申a0",我真係想像唔到,2020-12-13T06:17:37.398Z,2020-12-13T06:17:37.398Z,20,29,M
234972427,"男友成日會帶我出去同佢啲朋友食飯，自自然然就交換咗IG，佢地個whatsapp group又加咗我
。
當中入面有個A0男，我發誓我冇做過任何野，但係佢平時舉動好似對我有意思（我已經好避嫌，完全冇同任何一個男仔單獨講野）
。
結果佢尋晚send咗段錄音比我，內容大概話：
佢知道我地冇可能，但係佢控制唔到自己中意我。又話如果我平時可以同佢whatsapp就好，因為佢好寂寞、話覺得我係好好嘅女仔。最後叫我刪咗個錄音，唔好比我男友發現
。
我到而家都未覆佢，諗緊應唔應該話比男友知。。。如果講咗會唔會傷害到佢地嘅友誼？
我係唔係應該同佢一五一十講清楚，然後當冇事發生過？",男友兄弟同我表白,2020-12-13T05:49:04.297Z,2020-12-13T05:49:04.297Z,10,33,F
234972418,"屌你無興趣咪講
交乜換contact 換完又不聞不問
我樣衰咪一句not match
拖住做乜",上網識人,2020-12-13T05:47:33.412Z,2020-12-13T05:47:33.412Z,6,26,M
234972375,"＜又到聖誕＞
又到聖誕，又到聖誕
又到聖誕我孤單到喊
毒L無女無friend～勁尷
各位有咩妙計令毒撚過聖誕無咁難受？
心情：
😔＞😢＞😭",毒L如何度過聖誕？,2020-12-13T05:37:13.724Z,2020-12-13T05:37:13.724Z,13,37,M
234972361,"學踩單車就如A0學拍拖
好怕痛 又好怕瘀啊
難得自己終於好似yr4個陣有人追  (maybe or maybe not~~) 可能真係太難得🙌🏼 佢所做嘅嘢 我都好似自動幫佢加filter
如果中學個陣有累積經驗 我而家洗唔洗咁苦惱呢😕同埋想知大家覺得A幾算係player呢 定係A0先係異類🥺",A0未試過畀人追,2020-12-13T05:34:41.686Z,2020-12-13T05:34:41.686Z,10,42,F
234972294,"雖然話小弟又肥又柒又串嘴兼且木獨，但都好慶幸有試過同女仔曖昧，雖然都一段時間之前，都放低得7788😷
嗰陣時明明咩都會一齊做，爭一步就拖埋手，但突然三四日內，無啦啦又可以嫌你煩，咩都唔覆/hea覆...... 最後結果就梗係反面喇😴

然後早排又見到個朋友同女仔曖昧，佢比起我條件好好多，亦都好識照顧女仔。但最後都係同我差唔多結局，無啦啦個女仔話要保持距離就898咗，由親密去到陌生都係3幾日嘅事，仲要都幾肯定冇做錯/講錯任何嘢......佢令我諗返起當時嘅自己

其實有冇絲打可以解答吓，除咗變心/唔敢拍拖之外，仲有冇咩原因係個女仔會無啦啦冷落甚至離開個曖昧對象🤔
真係唔想第日再奶嘢，我都好想有個人可以陪我撐落去...",其實點解曖昧期間隨時死咗都唔知咩事？,2020-12-13T05:20:21.574Z,2020-12-13T05:20:21.574Z,11,47,M
234971947,"純粹係好奇大家有冇啲咩特別experience 開心share下🤤（重點喺第三段，原諒我多廢話(●’◡’●)ﾉ)

首先我講先！🤣自己就應該係憑實力母胎單身咁多年😂中學嘅算係偏靜嗰type嚟，朋友圈入面可以話係0異性咁濟，有男仔fd都唔熟得去邊。唔參加任何學會，有關社/班嘅嘢全部都唔關我事，班會活動從未參與（因為屋企唔俾），俾都唔會去因為驚勁老尷，唯一嘈啲嘅係我低form3年跟過一班fd喺班房度癲（想知點癲請cm😂)。中學嘅時候我因為屋企唔俾同同學出街，無錯6年小學+6年中學生涯，我一次街都冇出過，除咗同fd去自修室溫書🥲所以嗰陣特別重視友情，唔希望因為我少同佢地接觸而搞到好似係我自己搞social isolation咁...亦都係因為咁，我中學完完全全對出pool零關心零概念，心諗有fd陪我真係夠晒。

但係意外的是，我一個喺班上咁「自閉」嘅人，6年嚟:
1.有1個男仔嘗試approach我，約我出街食飯，佢係高form先同班，其中一個elective同科。(f4-f6都同班)
2.仲有一個就淨係中三同班，其中一科坐隔離位。但係經常wts，講過啲咩我就真係唔記得，但除咗讀書以外嘅嘢都有講過(佢去完交流團之後仲送咗手信俾我)。
3.有2個男仔莫名奇妙地同我表咗白
第一個f2識，有傾開計，不嬲都當佢係fd。我仲幫過佢追我個fd😂😂
第二個都係f2嘅時候識，因為坐隔離位而識，我係啲坐咩位都唔會安靜嘅人嚟。🤣我拒絕咗佢之後，佢仲送花俾我(同佢住得好近)，不過我討厭收花😂佢仲要係過緊馬路喺馬路中間俾個袋我，我淨係細細聲講咗句喔...多謝，然後就走了(勁尷尬)。

可能係我表面嘅性格呃到人？不過上面講咗，中學對出pool零關心，而且我好自卑，唔覺得會有人真心鐘意我，唔想隨便拍拖，所以我全部拒絕晒😂（宜家俾fd話我拒絕得太多有報應🥲）。但係我一直以嚟想要安全感得嚟，又好驚要離開一個人。可能就係太多未知之數令我有啲不安，加上我又覺得自己唔係咁鐘意對方，所以就拒絕了。

好啦Sorry，其實到宜家個priority都仲係fd😂😂
不過上咗yr1之後，啲fd都開始忙，好似係你有你嘅生活，我有我嘅自由咁。加上我自己有少少情緒問題，個人係表面上乜都信咗你先(甚至真係俾你呃咗)，但我心底其實由頭到尾都係懷疑緊所有人，甚至懷疑自己有被害妄想症🤦🏻‍♀️加上同屋企人關係唔算好，所以好想俾人take care，希望有人俾到安全感我。(真係好缺)

因為我份人十分非常極度自卑，自問要樣冇樣，要身材冇身材，要成績冇成績。我都算學過好多嘢，學過花式跳繩，畫畫，手工嘢(編織)，鋼琴(考到第5級嘅時候因為一啲私人原因停咗)，識煮嘢食包括甜品，但就冇樣精。唯一令自己比較有自信嘅係，我好擅長聽人講嘢，算係好識得安慰人。(但其實呢樣都係多謝我一個bff同我講我先知原來自己都係有少少優點嘅☺️），但呢樣喺呢個外協社會嚟講根本就冇用😂，好sad呀😹😹

但其實我都有理想型，首先必要嘅係:
俾到安全感我(專一)
誠實
尊重我(價值觀，道德標準，思想)
脾氣好(接受唔到啲男人一嬲就起晒鋼唔聽人講嘢)

加分嘅point係:
有愛心(會主動幫人)
幽默！！！乜都笑一餐，同我一樣笑點低
好識氹我，細心
最好175以上。雖然我都唔高，但高返少少會俾到安全感我，而且我自己爸爸後生嘅時候都179(宜家縮水都有176)，覺得好穩重，母親就得152，睇住佢兩個嘅背影覺得好正🤣🤣
樣唔叫樣衰就可以了😂
(好多人都話女仔揀對象會揀個同自己父親差唔多嘅，而男仔揀就相反會揀個同母親差唔多嘅）

戴返個頭盔先😂😂理想同現實永遠有差距，所以都只係理想。當然必要嘅就真係一定要。

好啦，到大家分享下喇🤣🤣🤣原諒我講到一💩💩咁(∩ˊᵕˋ∩)･*",A0嘅你 有冇咩故事分享？覺得自己有咩優缺點？入嚟分享下吧～,2020-12-13T03:51:54.338Z,2020-12-13T03:51:54.338Z,40,199,F
234971825,"哎呀我漫畫就修豪派 但韓劇就書俊派😆😆
大家鍾企邊邊😍😍",女神降臨,2020-12-13T03:12:58.896Z,2020-12-13T03:12:58.896Z,16,46,F
234971414,"Dcard到多咗好多以傾偈嘅post，有見好多樓主都冇辦法24小時營業，故此另起爐灶，務求夜貓幾時都有人理

分享咩都得，就唔怕被人話同你唔熟，尷吹好無聊喇
因為本人都係一個尷吹嘅人⋯⋯靜咗

用意志力，念力，穿越時空，地堿限制，空間結構
只為了吹水
想吹水 想吹水 只為了吹水","24小時營業 用意志力，念力，穿越時空，地堿限制，空間結構
只為了吹水",2020-12-12T22:57:38.908Z,2020-12-13T02:57:37.180Z,209,60,F
234971194,"我已經送過AirPods 畫 鞋 自己整既銀包 平時見男友中意既衫或者覺得岩佢既都會偷偷地買比佢 (題外話 見到佢開心我就滿足☺️❤️) 今次大概預$1500左右

有諗過書包 佢想要 但下年應該出新款🥺佢書包一個用好耐 想買個最新既比佢

都有諗過card holder 但唔知買邊款好 有冇啲唔洗訂既可以直接買 驚趕唔切🥺想問有冇人推薦啲款或者牌子 大概幾錢 有散紙位或者冇既都想知🙏🏻

之前比既驚喜 見到男友都幾開心 唔想佢失望 但我r爆頭了🥺有冇建議可以比我🤧🙏🏻情侶衫 Apple Watch 鞋 按摩槍都諗過 但按摩槍我驚我唔識揀 近排佢好似冇乜野想要 到底我今次可唔可以令佢開心🥺

 ps平時男友中意做運動",R爆頭都未諗到送咩聖誕禮物,2020-12-12T19:38:57.064Z,2020-12-12T19:39:44.601Z,5,16,F
234970485,事緣自己有一個女仔鐘意我，我又鐘意佢咁，於是乎就順其我就表咗白。但問題就嚟喇，以往表白之前約出去都有痴下對方，whatsapp日日都有計傾，而家表白之後就反而冇咁多，whatsapp都少咗傾。。。但一齊咗十幾日咋喎，佢係咪開始對我冇feel 呢？定我做得唔好？🤦🏻‍♂️,而家都唔知雙方嘅關係可以點捱落去,2020-12-12T16:45:09.937Z,2020-12-12T16:45:09.937Z,6,24,M
234970475,"咁我之前成日都念珠菌反覆復發，但幾日又冇事所以我都算、冇睇過醫生

  我10頭先第一次同男友有發生性行為，之後下面白帶都比較多但上網睇話性交後會多白帶就冇為意。第一之後，來m前幾日會外陰勁勁勁勁痕癢紅腫，但白帶都正常，諗緊係咪來m抵抗力弱先咁，加上啲血焗住咪痕得仲勁。不過來完m 又冇事，白帶都正常無色無味。

  一直去到11月尾，我又係外陰痕腫，呢個星期發現白帶係黃綠色😰😰仲有異味，完全中晒滴蟲感染嘅症狀😩😩😩上網search話呢個係性傳染病！😱😱即刻嚇死

大佬！我岩岩先破處冇耐就搞啲咁嘅嘢？！我就相信我男友嘅，我哋全程戴套都冇理由係佢傳我。但最匪疑所思係⋯⋯⋯我都成個11月都冇扑過定摷過🤣連面都見唔到點傳染🤷🏻‍♀️ 睇話亦有機會係公廁去廁所中招，但我去公廁一定唔會坐落廁板！唔係咁都中掛🤦🏻‍♀️

  睇番呢個病有4-24日潛伏期，咁勁夾硬計到盡（其實都過左24日）我都有去staycation浸浴，最大可能係咁樣惹掛⋯⋯

  總之單嘢真係好匪疑所思⋯成個11月都摺喺屋企，連男友都見唔到點樣無有性傳染病⋯⋯冇啦啦中招真係好驚😭😭😭想知有冇女仔都中過？可以分享下？我約左下星期先睇醫生，最慘係呢啲病唔可以比屋企人知😅",無啦啦陰道滴蟲感染😰😰,2020-12-12T16:42:48.718Z,2020-12-13T10:00:12.186Z,21,58,F
234970422,"又到聖誕～又到聖誕🎄
唔知大家諗住送咩禮物俾男/女朋友？
我織緊條頸巾。。。但係織得好樣衰😪唔知佢會唔會鐘意
救命 唔知好唔好織埋落去好😂",送咩禮物好,2020-12-12T16:34:36.065Z,2020-12-12T16:34:36.065Z,2,8,F
234970412,"好感嗰part 係睇樣先定講野先？
拍拖前會睇個男仔上進，價值觀近定係坦白呢？

有冇人答到我😢😢😢",女仔會因為咩對一個男仔有好感？又有咩可能發展成為情侶？,2020-12-12T16:32:57.191Z,2020-12-12T16:32:57.191Z,39,211,M
234970368,"你記唔記得你同我講過 無論我地呢段關係點 到最後都係好好既朋友 我知道我依加同你好似變左仇人 好似好陌生 好似從未認識過一樣 

唔知你記唔記得我有一次 以為自己有咩事 係你係我人生中最低落最痛苦最冇鬥志既時間陪住我 我果時連家人都唔想同佢地講野 好驚 好怕呢個世界 但係你依然比我力量 鼓勵我 你唔使講野 有你係電話旁邊陪住 就足夠

可能你唔記得 但我一定唔會唔記得 一定到三長兩短果日都記得 而你都係我___呢一世人 要尊重 要保護 要對你好既人 我知道我地都已經變左好多 但呢一點永遠唔會變

我曾經有無數次想打比你 問你近況 但我同朋友講 朋友都話你唔好搞煩人 人地有新生活 又要dse 又可能佢男朋友會介意 要向前看 我覺得好岩 你值得擁有更好 你需要忘記我

但我知道我唔講清楚 我係唔會完完全全放得落 ___ 我地仲係咪朋友？我地仲係咪要成為陌生人....

果日母親節係上水見到你 唔知你見唔見到我 我果一刻見到你同屋企人 有講有笑 臉上既笑容同我講 你生活得好幸福 唔知點解我真係好開心 成個人好舒服 

依加大家都有新生活 變左好多 你可能要面對大學生活 要面對好多人同事 新生活 新挑戰 我好想你之後既生活都好開心 要努力行落去 我記得你曾經唔敢唔想同人講野 同人social 唔知你依加仲係咪咁 我真係好想祝福你凡事都可以順順利利 

你係我___一輩子都要感謝既人 都唔可以忘記既人 ___

2018年8月17日",致我的前女朋友,2020-12-12T16:25:37.978Z,2020-12-12T16:25:37.978Z,23,31,M
234970321,"話咁快又到左大部分人都瞓左嘅時間，我地依啲夜貓族又係時候上水啦

例牌啦：雖然內容未必關感情事，但都po係依個板，話唔定有人會入黎依個樹窿傾下佢嘅感情事呢？所以希望大家唔好檢舉係無關嘅事🙈🙈

我未必可以覆到所有人，敬請見諒🙇🏻‍♂️",未瞓嘅入黎傾下偈：深夜Day23～開工之後,2020-12-12T16:18:16.691Z,2020-12-12T16:18:16.691Z,98,19,M
234970003,"佢係whatsapp同我表白
表白果陣佢好認真的 
都同佢傾左一日先決定開始
點知！
第一日 我地嘅對話只係得10句
完全唔知搞乜嘢？好煎熬。",一齊第一日已經好似冇晒熱情咁,2020-12-12T15:28:32.602Z,2020-12-12T15:28:32.602Z,6,32,F
234969703,"男仔會想收到咩禮物，好難諗呀仲要係曖昧緊嘅對象🤦🏻‍♀️
如果親手整啲嘢食（曲奇or朱古力)會唔會好寒酸🤦🏻‍♀️",聖誕送咩比曖昧緊嘅對象好？,2020-12-12T14:46:26.785Z,2020-12-12T14:46:26.785Z,4,18,F
234969702,"我係為拍而拍
咁點？就算係鳩揾人去拍都無拖拍呀屌",我係為拍而拍,2020-12-12T14:46:19.582Z,2020-12-12T14:46:19.582Z,8,26,M
234969527,"大家有無揾過d師傅做催桃花法事？
求有效ge例子介紹下？
唔想a0一世",催桃花,2020-12-12T14:17:04.272Z,2020-12-12T14:17:04.272Z,11,9,M
234969421,"唔敢見人唔敢拍拖
開始自卑到同人斷曬聯絡
唔想見人
雖然話努力發掘自己好嘅地方
但事實呢個世界就係睇樣

我好似開始有啲病態",女仔生到三尖八角圍爐區,2020-12-12T14:00:36.755Z,2020-12-12T14:00:36.755Z,3,48,F
234969209,"同fwb出去，用佢手機睇緊啲搞笑片。
佢手機彈noti出黎，有另一個女仔搵佢。
我淨係見到個名，已經唔敢再認真睇。
佢都即刻縮走個noti。
但個心已經好酸。
成晚都諗住個個另一個女仔會同變成點。
但奈何永遠都無一個身份去妒忌。
P.s.留言輕手啲
https://www.youtube.com/watch?v=vdxOY03cEpQ",心好酸，但自己又唔係佢邊個,2020-12-12T13:26:11.261Z,2020-12-12T13:26:11.261Z,7,76,F
234968795,"朋友介紹下識左個男仔，咁傾左2個星期左右就私底下約出黎見面再認識下，都已經出左幾次街。

琴日幫佢上網買左野，其實係我要買，之後佢又話要，咁就幫佢一齊買埋啦，之後佢就話多謝我😘。

今日都有約出黎行下街，之後返到屋企，佢又send message話多謝我陪佢行左咁耐😘

佢係咪想追我？試緊水溫？定係純粹being nice？我地先識左1個幾月到……",男仔係whatsapp send😘😘emoji,2020-12-12T12:07:58.742Z,2020-12-12T12:07:58.742Z,16,39,F
234968776,"我好記得繼上一次同ex散咗之後,就有個心態系覺得自己唔會搵到能夠約定一生一世陪住對方既男仔,唔理系返工定返學都好似覺得好難搵到對的人。直至因為機緣巧合之下,系返工同個男仔同事熟絡咗,而佢一直都系到返工,只是大家冇特別keep contact咁。
.
起初大家原意系想轉工，換下環境就一齊出去搵工，不過可能初頭大家唔系好熟就單獨出街超尷尬，跟住又發現大家幾好傾就開始wts傾，但我怕尷尬通常就系細grp同佢傾，而佢本身好早瞓。可能同我呢個夜瞓人士傾得多就開始夜瞓咗。
.
後來慢慢變咗單對單咁wts就變咗日日傾啦，跟住傾咗一排就約出街行，佢真系好好人，每次我話想去邊/想食咩都話陪我去做，但我有時聽到佢電話同啲frd講/佢自己講先知佢推哂啲frd去玩/打機走來陪我去行街，我個刻就覺得點解眼前呢個男仔可以咁傻明明可以同我講下次再約過嘛，但我有諗過定系咁啱約咗我先咁啱有frd約佢，所以先推咗佢地，不過唔理佢咩理由都好，佢咁樣做真系好sweet
.
因為我好多地方都想去，所以後來約親出來都行到夜一夜，跟住佢就話咁夜自己一個女仔番屋企好危險就送我返屋企，於是通常陪我搭到我個站睇住我出埋閘先走，去到宜家就算唔系好夜都陪我搭車😂
.
至於點解會鐘意咗佢呢
.
我鐘意佢份人夠老實，佢對我都夠坦白，成日同我講吓佢做緊啲咩、一陣要忙咩、早瞓會同我講聲，所以都算了解佢每一日既生活系咩，有時會同我講佢系學校定屋企有咩難題/唔開心咁，跟住我就好似輔導員咁俾意見佢開解下佢，但唔好就系有時太顧人就忽略咗自己😩
.
我鐘意佢個人夠sweet～唔理系我想食返工個到啲嘢食定佢屋企個邊有個蛋糕店啲蛋糕，佢收工就買俾我食，試過又送到來我樓下拎俾我食~ 跟住我有時忙要夜瞓，佢就陪我等我做埋啲嘢就瞓(我有時俾說話佢聽唔等埋我先瞓😂)，但我知佢系想陪我就扮唔知咁同佢傾下計做下嘢咁，好多時候佢夜晚仲有嘢未做哂，但都系陪我傾計。等我瞓咗先繼續做埋其他嘢，我就話佢唔好咁夜瞓啦，最多一齊早啲起身做嘢啦~有時都幾surprise既系試過我叫佢提我起身上堂，跟住我唔知醒就系咁call我
.
系呀佢份人系好好，我都以為佢系未都鐘意我，但我諗諗下可能系我諗多咗啦，所以等唔到佢既答案。好多人話不如俾啲signal佢，我已經俾咗好多啦😢上次我拎住枝嘢飲好冰既，我就話隻手好凍,跟住佢話: 等我睇過~ ,我就好自然咁擺咗我隻手上去，跟住好快又縮番，我怕尷尬就話系未好凍呀隻手，佢就話系喎~跟住去到紅綠燈位佢問我宜家系未暖番啦，佢又伸咗隻手出來，我又擺咗隻手上去，但系咩都冇發生過，我個陣心諗我已經做到咁明顯你都唔拖住我既
.
我同佢好似曖昧咗成兩個月啦，宜家的確仲日日傾緊計，叫大家啲稱呼都對方個姓加寶寶咁，但都系互相讚對方既時候先咁講。而好多時候都系佢搵我，但我宜家覺得個心有啲攰啦，我諗佢可能都唔系我想像中真系都鐘意我，之前聽佢講佢上一任向佢表白既時候都有諗過佢對佢個ex既感覺系好感定鐘意先一齊咗，所以我都唔知宜家既佢系未都系咁諗啦。但點都好啦，我都開始同自己講不如算啦，唔好再俾咁多希望佢同自己，唯有做佢個好朋友系佢身邊俾support佢",陪住你就夠了,2020-12-12T12:02:34.538Z,2020-12-12T12:59:03.455Z,2,36,F
234968644,"13/12 20:08更新:
百幾個收藏仲多過comments
你班友仔😼
———————
上一篇係關於相識前嘅相知，本篇係關於相識後 
可以點樣同自己有好感嘅男仔互動。

等我地一齊睇下聯絡期間 女仔主要嘅心裡特徵有啲咩:
i)  比較主動同樂意去開話題  (好鬼想了解對方)
ii) 開始著緊對方回覆嘅頻率 (想感受到男仔對自己嘅著緊)
iii) 會嘗試突顯自己擅長嘅領域/投其所好 (想增加對方對自己嘅好感度)
iv) 應該仲有但係我諗唔到 (想掗多行)
  
以上幾點全部有個共通點
就係冇一點係一黎就同對方講 “喂，我鍾意你，你以後跟我😼”
無它 大家都知道一黎就示愛會失敗 
所以所有行為都係建基於想增加進度條

但係點解當""聯絡期""去到某個時間 我地會覺得攰, 會有少少喪氣
答案係因為前期我地對於進度條嘅感知好敏感 
少少進度我地就鬼殺咁嘈
而去到某個時間 我地卡關了 再感知唔到自己進度條了

你繼續開話題 繼續留意佢幾時覆你 繼續擔心佢究竟對自己有冇意思
而心情就隨住對方嘅 回覆頻率 回覆長度 而上上落落...
--------------
姐妹們 睇到呢度我地係時候要出動核武了

*首先我地需知男仔有一樣秘而不宣嘅心態 
—— 當男仔feel到你對佢地上左心，而佢地對你未有相應程度嘅感覺，
男仔會因為你嘅主動而懈怠 而冇咁上心
因為你嘅主動比左佢地安全感。

我喺呢度提供兩個方案 
1) 行為模式上 (前期展現足夠興趣，但唔挑明好感)
2) 心態處理上 (吸引而非追求)

首先 1)行為上我地 點避免出現上述男仔嘅狀態？
*解決方法:  用回覆嘅頻率 同回覆嘅質量 黎表達你嘅誠意

BUT

bear in mind that 誠意係相對嘅 關係係對等嘅
唔係無下限咁樣等佢, 唔係無論佢點覆 你都討好佢
喺approach自己心儀對象嘅同時 建立自己嘅原則係同等重要

如果佢每次固定隔幾個鐘先覆 而冇講過原因 你都keep住著緊?
如果佢每次好選擇性咁覆你 無視你某啲話題 然後又從來唔開新話題 你都keep住好認真咁覆佢?

謹記 男朋友唔係單方面縱翻黎 
而係一個雙互接近嘅過程
雙方都要有付出 而付出嘅程度係講求相對嘅平衡
如果心裡平衡被打破 (通常都係女仔自己打破 因為女仔宜家係追嗰個)
咁個得失心就會過重 
然後關心則亂 (註: 對某事物有超乎平常嘅關心 導致處理時失方寸)
最後喺未出pool之前就激鬼死左自己

而 2) 係關於心態 亦係我個人好睇重嘅一點

我之前喺一個叫做""對的人在對的時間不會過期?""嘅post入面講過：
戀愛入面嘅核心競爭力 從來都唔係一個人追得幾落力，
而係取決於 身為一個人 你本身幾有吸引力。
吸引力於我黎講 包括但不限於你嘅能力, 財力, 性格特質, etc.
如果你係一個好樂觀嘅人 ，
你會好自然吸引到一啲鍾意女仔成日笑嘅男仔。
如果你係一個好認真做事 每件事都好smooth咁完成，
你就會好容易咁吸引到一啲value處事能力嘅男仔。

上面嘅例子唔係單獨存在 而係可以並存 所以如果你同時存在多種吸引力
大佬...邊個夠你玩😼
翻翻黎 就算你真係一個好有吸引力嘅女仔 
目前情況係你想追某個人
身為一個女仔 不可免俗地 都係會諗好多野
都係想吸引到佢注意 從而增加進度條
----
*解決方法: 做翻自己 就好似呢個令你魂牽夢繫嘅男仔冇出現過一樣
應該做啲咩咪做啲咩 應食就食 應撩鼻屎就撩鼻屎
如果你為佢而做太多妥協改變 你會攰 
會變得唔認識自己
最後就算真係吸引到佢
嗰個你 都未必係你想成為嘅你
如果享受成果嗰個人 已經唔係原本嘅你 咁要來何用?
除非 你作出嘅改變係本身你自己都想做嘅
你自己會因為自己嘅努力而開心嘅
咁即管做 做唔到再翻黎同我地圍爐
 
做個小總結:
想追到自己鍾意嘅男仔 
首先心態同行為上都要保持平衡
亦即係老生常談嘅平常心
佢出現之前你係邊個 佢出現之後 你仍然係邊個

另外務求比到男仔兩個信息 令到佢地唔會犯賤唔鬼珍惜你嘅付出
(一) 你唔係非佢不可 就算你生命中佢冇出現過 你都活得好好
(二) 你係一個成熟 而且有主動權嘅人 
你對佢嘅投入並唔係必然
你呢一刻之所以會作出付出(e.g., 時間 心力) 
係因為呢刻嘅佢吸引到你
而唔係因為佢係咩新鮮蘿蔔皮

下一篇 如無意外會關於 當你咁好彩吸引到個佢而步入曖昧期
究竟何去何從？

應該唔會拖更 (慢慢等啦下)
https://i.imgur.com/fcXwXgJ.jpg
以上",[拖完] 論點樣追男仔 (ver 2.0),2020-12-12T11:35:17.486Z,2020-12-13T12:08:42.763Z,42,233,M
234968237,"我一直拍拖都唔係好介意比屋企人知
ex一齊一個月我已經有帶佢返屋企坐下食餐飯
同現任男朋友一齊都有1年 
之前我屋企冇人嘅話 唔係好想出街都會叫佢上嚟屋企hea
但係因為我男朋友屋企一直都有人 佢唔係自己一間房
所以一直都冇去過佢屋企

我哋兩個住得比較遠 佢係新界西出九龍東搵我
好多時我哋兩個活動範圍都會喺九龍同港島
因為出街之後佢堅持一定會送我返屋企 入去新界出番九龍再返新界車程好遠
我雖然知道佢屋企地址 但係其實佢屋企確實喺邊度我係唔知
而佢屋企人係知道我既 佢都話之前佢屋企人有問起過我既野

咁而家就嚟聖誕節 疫情咁樣夜晚又冇得出去
我阿媽就話不如叫埋我男朋友上嚟食餐飯 當過聖誕節咁
我諗吓都OK嘅 同埋我之前都一直有諗過咩場合介紹佢比屋企人識好 咁而家都叫係一個機會
但係我同我男朋友講起 我冇直接話我阿媽叫佢 我話你有冇興趣去我屋企食餐飯咁
我男朋友就話好 佢之前都講過幾次想嚟 
但係我問佢咁你打算帶我返屋企 佢就話佢個ex都3年先上去坐過下 咁快帶我返去唔係幾好 遲啲先算

之前佢同朋友出街食飯 都一直冇講過帶埋我去嗰啲
但係我同朋友食飯佢就會嚟 基本上我身邊嘅朋友全部都見過 佢就話咩幾個麻甩佬唔好帶我 不過佢自己講過 同ex一齊嗰陣有同嗰班朋友去過玩

咁我個感覺就覺得 好似我毫無保留咁介紹曬佢比屋企人同朋友識
但係佢既朋友我又冇見過 屋企人又唔識 去佢屋企都唔識去 覺得自己係佢嘅世界好似唔係真係咁重要
但係佢又冇刻意唔俾人知道我同佢拍拖 佢朋友屋企人都知道 佢whatsapp icon同ig嗰啲都係我嚟
又冇理由係唔想承認我

但係屋企人同朋友依樣我真係諗唔明 同佢講就不斷話遲啲先 實有機會咁
大約俾個時間我話可能幾時先算都會舒服啲 但係就淨係話遲吓先
本身都覺得帶佢返屋企食飯冇所謂 反正大家都OK
但係一諗到佢唔想正式介紹我俾佢屋企人識嘅時候 就覺得會唔會唔係幾好",帶另一半返屋企食飯？,2020-12-12T10:00:41.629Z,2020-12-12T10:05:08.009Z,12,13,F
234968223,"最近同女朋友分咗手
因為我發現佢同另一個男仔有野

但係之前因為疫情 
我借咗部Switch俾佢放係屋企玩
最近仲有見到佢玩緊
而家分咗手都唔知點開口拎返好
大家覺得我要拎返定係送俾佢算？
問佢拎返好似好小氣咁🧐🧐
但唔拎返又好唔chur 
點睇？",估下我拎唔拎得返部switch?,2020-12-12T09:57:38.441Z,2020-12-12T09:57:38.441Z,22,83,M
234967910,"點解成日我都覺得大家好似理解唔到大家諗緊啲咩～🤦🏻‍♀️🤦🏻‍♀️🤦🏻‍♀️🤦🏻‍♀️🤦🏻‍♀️🤦🏻‍♀️🤦🏻‍♀️
有無金牛男可以救下我🤦🏻‍♀️🤦🏻‍♀️🤦🏻‍♀️",金牛男水瓶女真係咁唔夾咩,2020-12-12T08:53:29.135Z,2020-12-12T08:53:29.135Z,13,37,F
234967902,"初中通常onon99咁拍拖
根本都唔叫拍拖！
係puppy love
有時可能個對象根本唔夾
又或者抱住人有我有嘅心態
大學開始已經成熟不少
諗野現實左
所以高中拍拖係最正嘅！
大家唔係好識拍拖/兩性關係
要慢慢摸索",高中拍拖係最正嘅！ 不服來辨,2020-12-12T08:51:35.231Z,2020-12-12T08:51:35.231Z,4,18,M
234967865,"原本book咗夜晚食飯
但係而家又冇得堂食都唔知點
即係如果要食飯就四點幾要食😂
之後早上又唔知做咩好
想問下大家有冇啲咩行程可以俾小弟參考吓🥲",大家平安夜聖誕節有冇準備去邊,2020-12-12T08:42:47.177Z,2020-12-12T08:42:47.177Z,16,15,M
234967814,"https://i.imgur.com/VQUjUqi.jpg
愈睇愈覺得如果中學冇拍過拖/曖昧過就真係人生遺憾...
以下係Jake巴純碎喺度懷緬過去, 1999, 完全冇組織嘅廢up😢:

**********************************

話說Jake諗起自己已經超耐冇收過聖誕卡
就即刻諗起中學果陣曾經同過一個女仔曖昧
我地互相交換左聖誕卡
對上一張收過嘅聖誕卡可能已經就係呢張🤣
宜家已經唔記得左大家寫左啲乜😂
於是我特登搵翻黎睇
睇翻真係好有感概😢
好心up啊啊啊啊啊啊啊啊啊啊啊啊啊啊啊啊
從字裏行間已經feel到有呢種學生時期嘅曖昧有幾咁pure😭

學校有新seating plan後
我同佢坐喺附近
成個禮拜我先開始摟佢傾計😂
明明由第一日已經想傾
但又怕醜gum住左自己一個禮拜🤣🤣🤣🤣
之後日日翻學都期待住同佢傾計🤩
佢個人比較腼腆
所以通常都要我摟佢講野🤣
但係翻到屋企text果陣又好多野講😂😂

睇完又令我諗起之前有個post講戀愛咩時候最warm
的確係曖昧緊嘅時候
喺學校會偷偷望佢做緊乜，同緊咩人傾計
好似玩緊secret angel咁🤣
見到佢同其他男仔傾計我又會呷醋😂😂😂
但明明我同異性傾計嘅次數一定多過佢...（對唔住啊！！成日冇諗過你都會呷醋😕係我衰）
如果拍緊拖就係直接會搵佢而唔係偷望佢🤣
你話想同我考完試之後夜晚出去睇星/影相
所以我真係期待左好耐！好興奮！
但係最後你縮沙
所以先搞到我好唔開心又嬲😞😞我嘅期望太大啦

呢個女仔宜家已經同我冇乜交涉了
雖然ig間中會見到佢
但已經知道我同佢嘅生活應該唔會再有重疊啦...
記得好似中秋果晚我第一次話好掛住你
你開心左好耐
宜家諗翻起真係超級純🤣 少少甜言蜜語就可以令大家狂喜咁
已經唔覺得之後再拍拖會有啲咁pure咁純嘅情節發生😂
我覺得你亦都一早已經唔似寫呢張卡時咁pure啦
同你曖昧完之後
我一路做單身狗做到宜家🤣
你嘅話...應該已經出過幾次pool啦掛🤪
如果你睇到我打嘅呢篇野
我淨係想講
多謝你同我曖昧過😁

********************************** 

所以...
大家有冇留住自己以前收過嘅卡呢😆😆
jake係直頭會影低佢放上雲端添架🤣🤣🤣 
因為果陣好驚比父母發現佢地會丟左😂
唔知到我四五十歲時睇翻又會有咩感受呢😛
到時我一定會同我個仔/女講: 如果有異性寫卡比你
一撚定要留住啊！！！有啲野大左只能回味架！！！呢啲卡將會提翻你求學時期嘅感情幾純真！
唔講咁多啦
即刻聽翻首粵語殘片呵吓個心先🤪
https://www.youtube.com/watch?v=JPKXhOdb04E
你有否掛念當天這醜小子？",睇翻中學時同我曖昧過嘅一個女仔寫比我嘅聖誕卡...😭,2020-12-12T08:32:29.246Z,2020-12-13T05:44:51.645Z,141,343,M
234967744,"起身見到屋企人鬧交
雖然有上前制止，但最後嘈到一個Quit U，一個走出街

覺得自己好冇用，隻腳重震緊，心口好緊，眼淚不停流

希望各位大師能幫助我，謝謝🙇🏻‍♀️",如何解決家庭衝突,2020-12-12T08:16:51.954Z,2020-12-12T08:16:51.954Z,5,18,F
234967383,"一齊咗一段時間，因為大家住得近，所以我成日去佢屋企，佢媽咪都覺得冇所謂，仲當我係女咁錫我，但佢有兩個妹妹，佢兩個妹妹好似唔太鐘意我咁！

話說，男朋友知我鐘意整嘢食，就買咗個焗爐比我，等我可以喺佢屋企焗蛋糕，整嘢食，仲買咗好多材料，同埋工具俾我，我每次整完都好開心咁share同大家一齊食，整蛋糕，都一定切埋比佢哋兩個食。

佢地好似無咩反應咁，見到我好似見唔到咁，唔打招呼都無所謂，因為我同佢地差唔多大(差5-6年左右)。我諗住可能我整嘢食唔好食，所以佢地唔太鍾意，咁我去咗買出面啲嘢食，例如急凍嘢食，返嚟再焗返熱咁。之後佢地都會食嘅，食完就放返隻碟喺枱面等我執，自己行返入房，堆到成枱都係碗碟，到最後我都係洗埋啦😳

但而家佢地見到我同男朋友買咗一大堆嘢食返嚟，放喺雪櫃(男朋友買咗好多我地鐘意食嘅嘢，我好開心，我每日都好期待煮飯嘅時候，可以煮我哋兩個都鍾意食嘅嘢食)，但佢地就會不停煮，由一起身，不停焗不停煮晒我地買返嚟嘅嘢食，好似鬥快食晒咁，到我要煮嘅時候，個雪櫃咩都無，我真係有少少唔開心😟

雖然我唔介意去買，又唔介意佢地煮嚟食，但到我煮嘅時候無晒，佢地好似鬥快食晒咁，真係有少少唔明😟係咪佢地唔鐘意我？我唔想喺雪櫃貼label要寫名咁，唔想做到咁自私😩到底點先可以關係好少少？又唔想男朋友難做，又唔想破壞咗大家嘅關係",到底佢屋企人係咪唔鍾意我？😟,2020-12-12T07:05:28.309Z,2020-12-12T07:05:28.309Z,13,40,F
234966588,如題，諗緊女朋友鍾意喺靚啲嘅酒店定屋企，因為我屋企好細。,想問女仔第一次會想喺屋企定酒店？,2020-12-12T04:15:30.999Z,2020-12-12T04:15:30.999Z,19,88,M
234966269,"啱啱散 覺得無論如何都挽回唔到 好辛苦
我覺得嘅瞬間係 佢仲好似冇事發生過咁po ig story",有邊個瞬間令你覺得一個人已經走咗唔會再返嚟？,2020-12-12T02:42:26.787Z,2020-12-12T02:42:26.787Z,5,20,F
234966074,早晨，應要求開早市，歡迎內進，放下你的故事，也可以你的名字（我知道唔好笑）😂😂,早市食堂,2020-12-12T01:39:10.507Z,2020-12-12T01:39:10.507Z,58,24,M
234965136,"我屌你老母臭閪無人想見到你呀
返撚返入去啦冚家鏟
你搞撚到我識到人都唔撚敢約人出街
有無諗過無人鐘意你無人想見到你㗎
走撚開咪阻住地求轉啦屌你老母",仆街暗瘡,2020-12-11T17:39:50.076Z,2020-12-11T17:39:50.076Z,17,59,M
234964936,"【#塔娜語錄】
唔知大家聽過啲乜嘢藉口拒絕用安全套。我無性病？戴咗唔舒服？今日安全期？

如果有留意開我哋，都知呢啲原因唔難應對。但講到最hurt，就係情感勒索。「你要我用套，即係你唔愛我啦」；「用安全套一層膠，阻到我同你完全結合」。

人哋long d分隔兩地隔咗個太平洋都愛到啦，一個安全套就隔阻到佢嘅愛？咁就要諗吓佢嘅愛係有幾咁堅實。
https://i.imgur.com/XbYMy4c.jpg",如果安全套，可以阻隔到愛...,2020-12-11T17:06:16.311Z,2020-12-11T17:06:16.311Z,5,40,F
234964851,"我本身唔飲酒 覺得酒好難飲又貴又苦
男朋友頗飲得 不過多數都係同朋友小酌怡情
平時都有話要同我飲一次 但我無咩興趣通常敷衍佢兩句就算XD
佢今日話聖誕book咗酒吧同我去
雖然佢有話我真係唔想都可以取消
我又未至於反感 純粹好奇想知點解佢知我唔飲酒都係keep住約我去 
有飲酒習慣嘅大家可唔可以答下我
同埋依家疫情咁嚴重 唔好話酒吧開唔開
可能聖誕連晚市堂食都未必有啦🥺",男朋友成日都好想同我飲酒,2020-12-11T16:51:17.606Z,2020-12-11T16:51:17.606Z,60,129,F
234964682,"想問下大家 其實估到對方諗緊啲咩係咪好正常😂
對方成日知道我諗咩 然後佢會講得出我諗咩 甚至做嘅下一步就係我想做嘅野 
嗰陣時就會好驚訝🤣 個頻率都幾高😂 
相反我估到佢諗乜嘅時候 佢都會好驚訝😂
但可能我係O1 第一次拍拖 同埋都只係一齊咗半年多啲 所以先咁大驚小怪🙈
不過我女朋友佢唔係第一次拍拖 佢之前都冇試過咁頻密咁估到對方/俾對方估到自己諗緊啲咩
就好奇係咪對對couple都係咁🤣
所以想問下有經驗嘅大家 成日都估到對方諗乜係咪好正常🙈",估到對方諗咩係咪正常？,2020-12-11T16:25:37.557Z,2020-12-11T16:25:37.557Z,6,21,F
234964504,"話咁快又到左大部分人都瞓左嘅時間，我地依啲夜貓族又係時候上水啦

例牌啦：雖然內容未必關感情事，但都po係依個板，話唔定有人會入黎依個樹窿傾下佢嘅感情事呢？所以希望大家唔好檢舉係無關嘅事🙈🙈

我未必可以覆到所有人，敬請見諒🙇🏻‍♂️",未瞓嘅入黎傾下偈：深夜Day22～小小休息,2020-12-11T16:00:00.974Z,2020-12-11T16:00:00.974Z,156,12,M
234964303,"我下禮拜生日所以weekend想同gf去staycation過返晚，留返正日生日同屋企慶祝。因為有個親戚同我差唔多日子生日，屋企weekend會搞餐聚。咁我咪同媽咪講我同gf去staycation，唔去family dinner了，正日先一齊慶祝。我媽咪即刻唔係好like咁，仲話「你去同人開房？」 又話驚我搞大人個肚，之後又講左兩句悔氣野，大概都係話我唔同佢地食咁🤕 

唔知係咪因為我第一次拍拖，我覺得媽咪係有d呷醋，加上屋企有d守舊，未必太接受staycation。唔知大家有冇預過咁樣嘅情況又點樣可以過度得好啲呢? 

利申:就嚟23 出咗嚟做野了",媽咪因為我拍拖呷醋？,2020-12-11T15:34:06.259Z,2020-12-11T15:34:06.259Z,14,38,M
234964213,"玩左兩個禮拜dcard啦 都一直有抽卡嘅 咁好多人係正正常常 所以都match到6-7個 但我發現成日見到啲post話自己活喺平行時空 一直抽唔到人
我想講嘅係 你想match人嘅前提係有認真寫自介！同埋揀張正常嘅icon！重點係正常 有時見到啲人cut到自己勁大頭 仲要謎之角度 我真係黑人問號 有心抽卡識朋友嘅不如執執個自介 唔好浪費我每日一次嘅抽卡機會好嗎😭",唔係想踩卡友嘅外表,2020-12-11T15:22:33.642Z,2020-12-11T15:22:33.642Z,33,133,F
234963559,"拖更拖左兩日 唔講廢話 直入主題
點樣追到一個令到自己心動嘅男仔 一直係個令女仔r曬頭r到頭破血流嘅議題
所以會衍生左唔少嘅方案 
例如睇星座(唔係幾睇)，睇MBTI(唔係幾準)，睇XXX(唔係幾諗到)， 用巫術(唔係幾建議)

今日就嘗試用比較貼地嘅角度 
同大家分享一下當你想追一個人個陣 做D咩 同諗D咩 黎提升下自己求愛嘅成功率 

首先我幫大家歸納下當我地追一個人嘅時候 諗得最多嘅係咩:
穩定聯絡前：
1)點approach佢/開話題  
聯絡期:
2)佢究竟對我有冇feel   
3)佢咁樣做係咪代表對我有feel 
4)佢咁樣做係咪對我冇feel
收尾期:
5)當進入類-曖昧狀態個陣 點做?

就如大家上述所見 除左1) & 5)之外 其他全部同一樣野黎 所以話我地做人真係麻煩 同一樣野都可以有幾個諗法

咁先由1)講起 --- 點approach你有好感嘅男仔

首先我覺得你有對方聯絡方式(Whatsapp/Instagram/mud dou ho la)係基本
如果你睇到呢度發現仲未有佢電話 我建議你可以say個bye攞左佢contact再翻黎say個hi

假設當你已經有左佢contact, 第一個問題就係點開話題
*解決方法: 是但求其開

真心嘅
一個單身嘅男仔只會喺以下幾個情況 忽略一個女仔嘅主動接觸: 冇 答案係冇

但點解呢？
我地撇除一啲狗血嘅前設劇情(殺父仇人之類)
一個單身嘅 冇咩經驗嘅男仔有人approach 
佢最大嘅感受係錯愕+少少嘅自豪感。
錯愕來自於居然有女仔搵佢 自豪來自於竟然有女仔搵佢

其實你地真係講咩都得架，回憶翻我ex當時同我講嘅第一句話""你覺唔覺得你啲眼睫毛好似長頸鹿?"" 
我個陣內心係黑人問號嘅😂
但你問我會唔會覺得有咩怪異感 我會話冇。
反正嗰陣就係咁慢慢咁開左個話題就傾左落去😌

總結下:  
我知道女仔可能會好執著於開個好頭 比個好印象自己鍾意嘅人，但有時候為左考慮啲師出有名嘅話題，反而會令自己失去左個critical timing。
用你自己嘅語言 盡快咁pm自己鍾意嘅男仔。

如果已經mission complete左呢一步嘅女仔 歡迎留意後續version(如果我唔拖更)。 
https://i.imgur.com/rWarD9p.jpg
以上",[還債] 論點樣追男仔 (ver 1.0),2020-12-11T13:45:42.957Z,2020-12-11T13:51:55.408Z,57,145,M
234962365,"係交友app match到個我幾中意嘅人
可以點進攻😭a0唔識呀

Ps gay",點進攻？,2020-12-11T10:23:36.677Z,2020-12-11T10:23:36.677Z,15,56,M
234961761,"我男朋友係完全0時間觀念，佢覺得遲到無問題 （返工、約咗人都照會遲到）
對住我都唔例外啦，平時我都忍佢就佢，但係今次真係好過分
約咗3點等 如果正常遲十幾分鐘我都接受到，但係打極比佢都無人聽 我打咗成1X個電話比佢 我覺得自己好似嘅癲婆🥲 等到4點佢終於應機！佢話佢訓著咗！(ps佢尋晚夜晚8點已經訓咗 到今朝10點幾先起身 今朝佢都知約咗我3點！）我真係好無奈好無言，唔明點解可以咁：）好啦起身之後又要mi mi麼麼先出黎🙂 我自己係條街到已經等咗1個幾鐘啦.. 但係我又唔捨得發脾氣.. 有時我會覺得好似得我一個人care咁
利申：除咗呢樣之外，佢都好錫我對我好好嘅

請問各位可以點搞，呢一刻嘅我真係好無助",如何解決男友0時間觀念,2020-12-11T08:33:57.767Z,2020-12-12T10:53:42.059Z,73,252,F
234961212,"佢地係港男配台妹 嗰個年代既longd真係唔知點捱到
之後我媽真係為左老豆一個人嫁左嚟香港 
咁多年嚟 幾乎冇見過佢地嗌交 

反觀自己 同前任相處都會嗌交嗰啲 
上年嚟台灣做野 longd失敗分埋手
真係好羨慕我老豆老母既感情😭",好羨慕我老豆老母既感情,2020-12-11T06:48:21.043Z,2020-12-11T06:48:21.043Z,16,172,F
234960615,"🌻如果說愛情需要一點點的衝動，我們都有了，
那一段關係到底要如何經營?
———————————————————————
首先講下自己先😌
我係一個好有主見，鍾意plan野，去旅行玩嘅人
-重朋友(因為台灣識嘅香港fd好似屋企人咁)
-僑生會幹部(要照顧學弟妹大小事/搞活動)
-獨立(能自己解決問題，我會自己處理)
———————————————————————
👩‍❤️‍👨拍拖日常
每星期固定見2次
星期六去街，星期日返教會
每次B都會花時間plan好行程
其實我去過嘅景點比佢多，但佢都係好想計劃行程
食野、地點都要佢話事

基本上我地約會都係去公園散步、踩單車🚴
唔知點解次次都係做運動，可能覺得我係運動型?😂
短短嘅幾次我已經極速曬黑左🌚 
我對於拍拖做d咩其實冇所謂，但唔好次次都運動😳

去完我地都會食NT60學校餐廳/NT20雞肉飯之類嘅野
相信大家都知台灣食野物價同香港有差距
雖然每次我地都係AA食飯
但出去食野對佢黎講都有d壓力

我平時同fd都會食好西，最鍾意都係食夜市同打邊爐
佢成日都想同我去食其他野，但佢又唔鍾意食呢d野
每次食野時間都係條街度行黎行去揀
我真係好怕人決定野要諗咁耐😳 食個飯姐

但最後佢決定都係食雞肉飯多😂
會叫d小菜嘅(燙青菜、皮蛋) 都係佢決定
我都好想話事😩，我都想叫d自己想食嘅野姐..
加上我都有份比錢架..
B覺得呢d事應該係男朋友決定，唔洗我理會呢d小問題
🌻這對我來說是個很討厭的細心舉動...
———————————————————————
🧗‍♀️爬山/行山
照舊佢都係揸電單車黎宿舍接我
今次我地約去行山
上次車佢係車尾箱拎左件外套比我
佢叫我come住對腳
點解可以咁好細心，暖男啊💗

我地去行大坑步道 (由入門到老手級路線都有)
去到我地隨意揀左條登山步道行
開頭都幾多斜路行，對於我黎講都算輕鬆
但係行行下就越黎越多樓梯，越行越唔對路🌝

我見到條樓梯!!!!! 有條大麻繩索係中間
條樓梯斜度係直上咁，唔拉住條線係行唔到上去
真係似要爬上去咁
跑步我ok，行樓梯真係搞唔掂😩
最後當然有堅持行落去，行山要有頭有尾架嘛
我唔會因為攰而放棄，係唔認輸架啦🤫
———————————————————————
🐥單純嘅小美好
台灣嘅大學間間都好大間
有次我地去大學入面牧場散步😂
食下雪糕,小食咁，簡簡單單咁過左一日
👇🏻佢親手織比我嘅心心，仲有心心籃
https://i.imgur.com/Qteo2kh.jpg
———————————————————————
💒活動玩掉手巾遊戲
B跑到仆親，膝頭哥損曬
之後仲同幾個男仔(有a)去左打籃球🏀
打完成班一齊去食晚飯
行去食飯果時我陪住佢慢慢行去餐廳

對話
我: 你的腳還好嗎? 我陪你慢慢走吧
B: 再煎熬的痛苦，有你的陪伴，都變得幸福了
噢不～ 這是戀愛的力量嗎？😂
拿拿拿，呢個對話係咪好有feel先?
諗返起都有d毛管凍😂

教會入面冇咩人知道我地一齊左
靜係知我地好熟，成日會一齊坐/傾計
我地都有共識如果有人問，就話對方係好朋友
因為大家都唔想解釋 (今次佢順我意🤫)
———————————————————————
第一次遇到呢種細心嘅男仔
🍮甜品
我成日都好掛住香港生活
無意間提過香港飯後去食糖水嘅事
過左幾日佢無啦啦叫我去宿舍門口拎野
竟然整左碗冰糖燉雪梨雪耳糖水比我😳
重點係佢連自己都未食過，又唔知係咩樣野糖水
自己上網自學整，真心好厲害👍🏼
👇🏻味道係有啲燶味😂，但賣相幾好架
https://i.imgur.com/ZXqLQ4W.jpg

🍪曲奇餅
連假我同朋友去出國旅行
出發前又叫我宿舍去宿舍門口拎野
原來整左曲奇比我坐車去機場時食
真係估唔到佢咁細心
佢想我去旅行嘅時候都要記得佢
雖然唔好食，但真係好有心機
———————————————————————
🕤下課小驚喜(B生日)
有次我去旅行整左個小禮物比佢，想比下驚喜
就偷偷地去左佢學校，一落堂我就企係課室門口
一落堂開門，全場人Wow ～～～
佢果科9成9係男仔，全部人就望住我
睇我行去搵邊個，我相信果一刻佢應該覺得好威
有女仔企係門口等佢放學，應該暗爽左好耐😌
諗返起成件事都覺得好青春😳
———————————————————————
🌻平淡的小美好
時間給大家看清晰對方的一切，能不能抱住當初相愛的勇氣一起面對。
下集第三集結局講分手故事💔",命運給我遇上你的溫柔(第二集),2020-12-11T05:01:54.453Z,2020-12-11T05:07:27.693Z,9,44,F
234959177,"我唔係基督徒，但男友係，今年係我同佢第一年過聖誕所以都好期待。照返以往睇其他有拍拖嘅朋友，都係平安夜24號陪frd或者屋企人食飯，之後25號正日陪男朋友，所以我都下意識咁當咗25號會同另一半一齊過。
事源係我約咗幾個朋友一齊過聖誕（嚟我屋企食餐飯），咁佢哋都有另一半就好自然咁約咗24號
之後我今日同男朋友提24號同朋友過，25號正日再陪佢（雖然冇堂食但係都想行吓），佢就好愕然，佢同前度好似咁多年都係24號兩個人過聖誕，之後25號就同自己屋企人聚餐，跟住我開始喺度諗佢全家都係基督徒係唔係應該好重視聖誕正日，我叫咗佢正日出街係唔係唔恰當.....如果真係咁嘅話可能我提議正日陪佢屋企人一齊食晚餐.....
有冇朋友仔可以解答下我🥲 或者信教嘅朋友仔可以同我講你哋聖誕係點安排，因為我真係唔想男朋友難做",同基督教男友過聖誕一問,2020-12-10T19:56:07.420Z,2020-12-10T19:56:07.420Z,21,93,F
234958925,"每次都係我付出去鐘意人，而且每次都係失敗傷心離場
要到幾時先有機會比我拍一次拖，唔係介意付出，只係想付出咗，少少收穫都有吖⋯⋯
好攰喇......",唔想再付出......,2020-12-10T18:29:30.659Z,2020-12-10T18:29:30.659Z,9,29,M
234958274,"我之前試過同識咗兩、三年嘅台灣嘅女仔第一次表白，但佢同我講佢系lesbian，之後開始就冇再睬過我。
同埋我已經盡力搵啲冇男人緣同比較樸素嘅女仔，但睇尼真係冇辦法。",有冇人覺得自己會keep住A0一世？,2020-12-10T16:45:19.986Z,2020-12-10T16:45:19.986Z,6,30,M
234958027,"其實而家有幾多女仔會鐘意肥仔？肥到有肥仔波,你地又會唔介意？😂😂樣我自己同fd覺得正正常常,朋友又話我唔算太肥😂😂但又識唔到女仔,可以點算,點先識到女仔😂😂😂",有幾多人會鐘意肥仔,2020-12-10T16:12:19.777Z,2020-12-10T16:12:19.777Z,54,151,M
234957952,"話咁快又到左大部分人都瞓左嘅時間，我地依啲夜貓族又係時候上水啦

例牌啦：雖然內容未必關感情事，但都po係依個板，話唔定有人會入黎依個樹窿傾下佢嘅感情事呢？所以希望大家唔好檢舉係無關嘅事🙈🙈

我未必可以覆到所有人，敬請見諒🙇🏻‍♂️",未瞓嘅入黎傾下偈：深夜Day21～頂唔住啦,2020-12-10T16:02:08.285Z,2020-12-10T16:02:08.285Z,50,5,M
234957754,"見到呢句嗰陣真係心到碎
到而家我都分唔清究竟係我唔鍾意你定你唔鍾意我

你知道什麼最讓人噁心嗎？就是新鮮感結束後的敷衍，跟那句「我沒變」

我冇變
你總係咁樣一次又一次敷衍我
見到證據你都仲係覺得冇變
其實係唔愛

呢個世界真係好唔公平
男仔對女仔嘅感情只會不斷下降
女仔對男仔嘅感情只要不斷升溫
結果就係每次都會俾人冷落
建議大家都係搵個自己愛
唔好再因為想被愛就拍拖
因為就算你付出再多
結果都會一樣",分手是我提的，可是我們都知道是誰想要走。,2020-12-10T15:37:41.472Z,2020-12-10T15:37:41.472Z,4,60,F
234957486,"舊年開始有個固定機友 平時都會開咪傾下偈
可能因為有common frd 所以一開始（我）唔係尷尬咗好耐就放開同佢傾偈了
之前都成日一齊玩 好多時候都係得我地雙排
當然佢立場係：有人一齊玩開心啲
而咁啱我又得閒咁解
有時我唔開心想打機 佢都會同我玩
唔會問點解 但如果我主動講又會開解下我
所以每次都會覺得好幸福 好彩有佢
直到前排 疫情無咁嚴重時出嚟見過幾次面
份人勁nice!!! 雖然只係gentleman嗰隻nice
仲要幾靚仔🤤 跟住而家開始日諗夜諗佢
成日都想approach佢 但自問冇乜魅力
有佢whatsapp 但唔敢私底下同佢傾偈
我應該點樣可以進一步 我想好好把握呢個人😣",好似鐘意咗機友,2020-12-10T15:04:43.774Z,2020-12-10T15:04:43.774Z,2,7,F
234957369,"大家有冇聽過身邊有啲已到、甚至已過適婚年齡嘅女仔話，其實佢對男朋友/老公都冇咩好高要求，只係一個「普普通通嘅男人就OK架啦」，呢句嘢聽落係冇咩問題，但你諗真啲就會知道個重點係在於咩叫「普普通通嘅男人」呢？而日本女性畀出嘅答案就係日劇《逃避雖然可恥但有用》嘅男主角，星野源。


據日本戀愛諮詢師「鈴木リュウ」日前於一個電視節目所講，日本女仔口中嘅「普通男人」，實際上係一個外貌似星野源、身高165cm以上，體重60-80kg、BMI 18-27、大學係日本大學、東洋大學、駒澤大學等中上級學校、年收500萬Yen (約HK$37萬，即係月薪HK$31,000左右)以上嘅人。而且仲要經常會去健身、鼻毛唔可以走出黎、唔可以有體味、每個月剪一兩次頭髮、瞓覺前要搽化妝水——符合以上所有條件，恭喜你，你就係日本想婚女士眼中嘅「普通男人」啦！

咁明顯呢啲條件加埋一齊就一啲都唔普通，當中「星野源係普通人」呢個條件更加引起日本網民熱議，有人話「對星野源唔多尊重」，有人指責日本女性眼角高。而鈴木リュウ事後於個人Twitter解釋，日本女人會話星野源係「普通人」嘅原因，係因為星野源對比其他藝人相對冇咁靚仔，女人們覺得佢係「普通人靚仔嘅極限」。

咁香港邊個係普通男人
陳奕迅？？",普通男人的定義,2020-12-10T14:49:45.696Z,2020-12-10T14:49:45.696Z,6,43,M
234957336,"可唔撚可以咪撚再post撚埋啲派膠文
成撚日引戰好撚得閑呀
屌你有時間打撚多兩次飛機啦
見到都費撚事屌 真係覺得
屌dcard都俾啲智能障礙入侵
話時話其實女生板都有
不過啲引戰文高質過連登膠文少少
真係好撚鐘意講粗口架我",連登仔可唔可以咪撚再on9,2020-12-10T14:46:22.759Z,2020-12-10T14:46:54.146Z,10,57,F
234957165,"諗起一隻厹咁勸我
但佢自己又係咁
可能人地心態係”我無得拍你都無得拍”
之後懶係冠冕堂皇咁教人
笑死，屎都擺落口",唔好為拍而拍,2020-12-10T14:22:10.330Z,2020-12-10T14:24:32.364Z,0,26,M
234956991,"其實睇到標題都知賴嘢啦，我都唔知點解戇鳩鳩會真係鍾意咗人。

前牌九月尾開學嗰陣無無聊聊down左個交友app玩，碌碌吓見到有個人得背影相，冇乜自介，好神秘咁，就match左，開頭佢同我say hi先，咁其實佢都係我第一個match完仲可以傾咁耐嘅人，喺個app傾左個幾禮拜之後就交換ig繼續傾啦，嗰陣對佢仲無感，覺得好似有個哥哥可以傾訴下平時啲嘢咁，仲要佢真係好神秘，ig勁少po，story都少po，我連佢個樣都唔知，之後就突然間俾佢約咗去睇戲，咁我好耐都冇約過男仔咁梗係都少緊張啦，執靚自己去見佢啦，同埋都好期待佢啦。

咁出到嚟，哇屌，就咁睇隻眼已經係my type，身高都係，嗰陣一見到佢我已經有少少心動啦，但係好可惜睇完戲就直接散咗band因為嗰晚大家都有嘢做。但係唔知點解覺得佢好似開始Hea我啦，我就努力咁r話題，希望可以繼續同佢keep住傾偈。過咗冇耐佢又約我第二次食飯，咁我又梗係勁期待啦，因為上次就咁睇完戲連樣都唔知，勁期待佢個樣係點啦。好啦一見到，頂！！唔樣衰唔靚仔，但係認真係my type，咁梗係食嘢嘅時候諗呢啲嘢，頂嗰陣我已經個心係咁喺度小鹿亂撞，食完飯之後仲要同佢一齊係咁周圍行一路傾一路行，唔捨得返屋企咁，我仲要覺得自己係同佢好夾，傾偈過程發現大家鍾意嘅嘢同唔鍾意嘅嘢都一樣，咁我梗係覺得哇屌我哋係咪天生一對。然後唔知點解我又可以抄到佢牌啦，之後返到去就即刻轉WhatsApp傾。再傾啦，屌但係佢真係好Hea，久唔久先覆一次，我就秒覆，我都唔知係我太上心定點啦，之後又再約啦，其實呢次我有啲唔係幾想打，純粹就係一齊去睇風景囉，但係我覺得我醜態百出囉，去嗰陣勁大風吹亂晒我個頭，行完去到夜晚食嘢我個頭啲頭髮好似飛起晒我自己都唔知，對方就好似冇乜點留意但係我又驚佢介意。屌但係行嘅過程，佢竟然搭我膊頭！！我嗰陣個腦已經一片空白，佢講啲乜嘢我都唔知，個心係咁跳係咁跳，心諗唔通真係有機唔通真係有機，因為小女我實在太耐冇出pool，因為佢我連app都del埋。

當我返到屋企，期待着同佢嘅對話啦，但係一日復一日，佢越嚟越Hea我，甚至一日先覆一次，喂咁係咪都feel到㗎啦，屌你而家喺度Hea我，咁我梗係sad㗎，去到最後你仲要覆都唔覆我。我一直都覺得好可惜，難得遇到個好似啱嘅人，仲要出咗咁多次街，個人又唔係話好playboy feel，我都有諗過係咪我太麻甩搞到出晒位，所以佢對我冇咩感覺唔想理？定覺得我太煩掛，但係我又覺得我自己冇話真係成日搵佢，原本有諗過要唔要再主動啲，甚至直接同佢講話有好感，但係又驚比到負擔人。

其實到而家都過咗好耐啦，開學到而家我都唔知點解我仲咁掛念，成日留意住佢ig，但係都係一直乜都冇po 😂。啲friend成日都喺度叫我話交友app咪認真啦，屌我都知啦，但係邊有人喺app度試過咁樣出咁多次街傾咁耐計呀，係人都覺得有機啦。

唉純呻，可能呢排成日喺度比人話點解你都算靚女但係一直都冇拍過拖，我真係都想知囉😇。",喺交友app鐘意左人..,2020-12-10T13:57:33.780Z,2020-12-10T13:57:33.780Z,16,101,F
234956487,無錯，食堂又開門啦，歡迎內進，放下你嘅故事,晚市食堂,2020-12-10T13:10:42.575Z,2020-12-10T13:10:42.575Z,145,36,M
234956176,"一年前識左個女仔 第一眼見佢覺得好合眼緣，都借啲意幫佢影相攞左contact 。跟住發現大家係同u ,major 都差唔多（都幾有緣）但係個陣時懷疑佢鐘意同行既其中一個男仔，所以就冇進一步行動。

直至上個月咁啱傾起學業嘢。因為佢幫左我，所以我借啲意單獨話約佢出嚟食飯 ，請佢食飯。我見大家食飯都好開心，所以第二日好大膽約左佢睇戲，咁佢又唔知點解又應承左。

如是者，我地開始每個星期都有一日由大學約出黎食去食晚飯，當中傾下朋友關係，愛情觀（佢話比我聽以前有人追個時，佢用咩方法拒絕lol)... 

間唔中都會wts 傾下，但我地都忙，冇話好頻密。本來我地都約好下一次食飯，諗住我再比多少少signal ，睇吓有冇機會，爭取聖誕前表白，因為如果大家唔啱，或者佢當我朋友的話，我都唔想再浪費大家時間。可惜因為COVID-19 ,我頹左...😂 有冇絲可以比d計仔我有咩活動女仔鐘意😅 

一個理性A0 決定在這冬天將感性行頭。
Sorry for 1999",限聚令冇晚市點出pool好,2020-12-10T12:23:29.216Z,2020-12-10T12:24:36.556Z,10,57,M
234955865,好多人都話未識我果陣覺得好cool 好串 睇唔起人咁 但其實我個樣一唔笑 就會好似西口西面咁 但邊有可能長期係咁笑🙁 覺得因為呢樣野令自己難左識人,天生西面症,2020-12-10T11:28:44.035Z,2020-12-10T11:28:44.035Z,24,168,F
234955443,"話說前排抽卡抽到個男仔 
佢好比心機寫自介 所以我都好比心機睇佢自介 
愈睇愈發現佢既條件完全係我理想型 咁就send左邀請
亦都好順利咁match左

於是者又傾左大半個月 最近覺得好似可以開始約下出嚟見面
但又開始禁堂食 真係唔係好諗去邊好。。。
又驚佢唔中行山嗰啲😂",抽卡抽到理想型 約佢去邊好？,2020-12-10T10:17:26.600Z,2020-12-10T10:17:26.600Z,13,71,F
234955401,"就係女仔如果有任何金錢或者睇落好似好富有, 咁佢就必然係做雞🤣🤣",其實喺網絡上發覺咗一個定律,2020-12-10T10:11:56.036Z,2020-12-10T10:11:56.036Z,8,31,M
234954208,"大家係一段愛情入邊會保留住幾多%嘅理性？同幾多%感性？
有一日女朋友嘅ex搵佢 叫我女朋友幫佢賣左放喺佢屋企嗰對鞋佢 

然後佢轉個頭問我：你要唔要買個對鞋？
我話：唔要！
然後佢又問：咁你覺得我買唔買呢對鞋好？（佢好鍾意呢對鞋嘅牌子 好貴 然後佢ex平放 加對鞋墊就着到）
我話：唔好 做乜要買 你還俾佢咪得囉 叫佢自己放出去啦
然後我哋冷戰左5分鐘⋯
佢無啦啦話我：我覺得你好唔理性
我R晒頭 唔知佢講緊咩 然後追問佢做咩咁話我
佢話：你睇都未睇對鞋就話唔要 可能你會鍾意對鞋呢 然後又因為係我個ex所以唔俾我買呢對鞋 你唔覺得你好唔理性咩

我最後冇出聲 我唔知我自己錯咩 亦唔知我唔理性嘅點喺邊 唔通介紹現任嘅ex就等於唔理性？",一段感情點經營,2020-12-10T06:39:06.408Z,2020-12-10T06:39:47.993Z,16,117,M
234953281,"🌻有時候愛情就是來得那麼不經意，就是像我們剛剛好也能遇見
———————————————————————
繼續分享我大學嘅愛情故事😂
大學入面我拍過3次拖(全部都係初戀)
唔知點解我大部分男朋友都係未拍過拖😅
今次故事係講我大學第2個男朋友
我叫佢B啦 台灣人
_______________________________________________
介紹返少少
身高: 佢同我差唔多，高我🤏🏻 我157cm
外型: 好瘦，鋼條型
其他: 細心，成績好好
_______________________________________________
👀第一次見面
Yr2教會活動，B坐係我後面
當時我咁岩轉身，就係果一下無意嘅轉身🙈
果一秒同佢有有眼神接觸，開展左我地嘅故事
我: 你好啊, 我是xx大學的fafa
B: 你好,很高興認識你,我是xx大學的B
    聽說你是從香港來的嗎？ 怎樣你會來台灣？
我: 對啊! 你怎麼知道 哈哈哈

👧🏻作為外地人嘅我，係學校/教會係特別比人注意到
我可能未必識佢地，但佢地一定知我係香港人黎嘅
正傾到氣氛唔錯嘅時候，活動就要開始啦
活動完左後，因為好多人圍住傾計
到我諗起要搵B嘅時候，B已經走左😂

唔怕！有全能嘅Facebook同Line
返到去宿舍，B 已經加左我好友
就繼續返我地嘅話題🙈
_______________________________________________
其實B由細返到大，上左大學比較少出現
自從呢次活動之後
每逢星期日我都見到佢有返教會
仲一定會坐係我附近，仲會成日行果黎同我傾計
台仔講野把聲真係好溫柔
唔知係咪因為用普通話講，加上台灣口音
無論講d咩，聽落都好有feel🙈

我地通常幾個香港人+外國人一齊坐
得我地自己傾計果時，好自然會講廣東話
如果有台灣人過黎，我地會轉返普通話傾
我相信當時B用左好大勇氣踏出呢一步
要走入呢個圈子唔難，我地好歡迎多d人一齊玩
但踏出第一步做主動先係最難!!

教會聚會完會有人煮飯比大家食
每次輪到我果組人洗碗果時
次次都勁多野洗 (雖然係有🤏🏻唔太情願)🥴
但我地都會夾手夾腳洗左佢😂
呢個時候B都會行入黎問我野同傾計
仲會主動幫手洗碗
又話大件同難洗野比佢洗，細嘅我地洗
慢慢佢就融入左我地圈子
而我開始留意多左佢，對佢有少少好感
_______________________________________________
🌾第一次單獨約會
慢慢對B了解同認識多左後
佢約我星期六去公園散步
一早就揸電單車黎宿舍接我

其實我好緊張
一黎怕溝通唔到，講極對方都聽唔明
兩黎又怕坐電單車，成日感覺開車會向後反咁😩
冇理由摟住前面果個人架嘛

上車前佢幫我戴安全帽，戴住咁教長度
大家個距離好近，個心卜卜咁跳
第一次咁近距離咁望住佢
雖然佢唔令仔，唔高
但咁近都搞到我好緊張😂
噢不～真係少女心大爆發💗
———————————————————————
呢日我著左對平底鞋+短褲去
點知對鞋刮腳😩 刮到我甩皮同好痛
點解! 點解我唔著對舒服d嘅鞋去行😩
真係每行一步，都痛到入心入肺
相信你地明白我嘅痛🤣

對話
B: 我有Ok繃，你要嗎？(問左我幾次)
我: 我ok啊，出來走走不錯啊
其實當時我聽唔明咩叫ok繃
又聽唔清楚佢問咩，又唔好意思問
心諗做乜係咁問我o唔ok? 讚我好棒? 😂

後來B搵左個地方坐，再拎左膠布出黎比我
我先get到原來ok繃=膠布 (又長知識)😂
_______________________________________________
晨早約去散步我都係第一次
比着平時嘅我真係唔會咁早起身
但我當係新體驗咁😂

兩個人漫無目的係個無咩人嘅公園度行下 
欣賞下d花草樹木，有啲風吹下，有啲雀仔叫下
個感覺係幾舒服嘅😂
呢刻不斷FF自己係台劇入面嘅主角咁🙈

走之前我送左份小禮物比佢(過幾日佢生日)
份禮物係公仔豌豆鎖匙扣，路過見到幾得意所以買😂
睇得出果刻佢開心到爆，笑到唔見左對眼🙈
後來我先知原來B今次係第一次單獨同女仔去街
https://i.imgur.com/fpXaFmw.jpg
_______________________________________________
🏃🏻‍♀️聯會運動會比賽
FB最多係咩？係舊相啊😂
我估佢應該有睇曬我所有相🤷🏻‍♀️
B發現左我有中學有玩下跑步，都有拎下獎牌
所以係咁鼓勵我參加，仲寫曬卡話支持我
但我覺得重點係想我果日去睇佢比賽多d😂

最終我有報到，但因為真係志在參與
完全冇去練過，最後係冇練過嘅狀況下竟然拎埋獎
我當然開心啦🥳
而B咁岩同A報同一項跑步比賽，結果A贏左
第一次見B sad到爆個樣，好想去安慰佢
但果時成gp人(同A)好興奮圍住一齊影相📸️
所以我遠遠咁望下+line問候B就算😂
_______________________________________________
自從呢次比賽後
我地日日都line視訊傾電話📞
分享下學校遇到嘅趣事，生活上嘅大小事
又會講下以前係香港嘅生活
B好在乎我嘅心情，開心/唔開心都會聽我講
好識去延續話題，等我地keep住傾落去
同時心機有點重
因為他傻傻的告訴我他怎麼樣一步步走進我的圈子

雖然我有時表達得唔好
但佢笑完我之後都會教返我點發音😂
因為咁樣我嘅普通話都突飛猛進
_______________________________________________B成日會DIY整卡同寫d鼓勵說話比我
收到都幾開心嘅，睇得出好比心機去整
比著我真係冇咩心機整，買現成快令正
仲有寫卡要諗內容，對我黎講有d麻煩🥴
上面有我寫比佢張生日卡，就知我寫左幾多野比佢🌝

所以我覺得好神奇，點解我身邊嘅男仔都咁有心思整
佢去親特別地方，都會寫卡/買少少紀念品俾我
呢張係佢整嘅卡
https://i.imgur.com/WU6YkZP.jpg
自己一個係外地讀書
經常會有種空虛寂寞嘅感覺
有人關心係特別易對人有好感
加上對方肯花時間聽自己廢up🤣

正因為我地成日都有傾電話
感情升溫得好快💗
大概識左一年度，有日佢黎左我宿舍門口
當面同我表白，想我做佢女朋友
當然我係應承左佢啦

我認我易鍾意人，但同時我都好易會後悔
呢段時期嘅我只係想開開心心咁拍下拖
唔想理咁多野，完全冇諗過將來會點就一齊左
 
🌻或許愛情就是需要那一點點的衝動
時間一步步把我們距離拉近
真希望時間能夠停留在美好的時刻
_______________________________________________
為左打返呢d故事，打返開封存左嘅盒仔
*我有個盒專放ex送嘅卡同禮物🙈

睇返我地影嘅相同卡，諗起好多我地嘅回憶
❤️下集講我地港台戀一齊之後嘅故事
其實係咪真係有人會睇曬我篇野😂⋯⋯",命運給我遇上你的溫柔(第一集),2020-12-10T04:01:50.077Z,2020-12-10T05:52:37.315Z,7,56,F
234952457,"岩岩分手無耐
想記錄低自己身體變化
我有d 食慾不振
同埋會勁早自然醒
起身會好想嘔",分手後反應,2020-12-10T00:00:37.019Z,2020-12-10T00:00:37.019Z,37,190,F
234952348,"細細個因為Asperger 得罪人多
之後開始收斂 控制自己唔做奇怪野 
講少啲野 希望自己收得夠好 人地只會覺得我係個內向嘅乖乖女 唔會比人當怪人 

依家O2
男友係個好外向 社交能力好強嘅人 同我完全相反 
表面上我地相處得好好
三年黎都冇乜大吵大鬧 
我都feel到佢同我一齊係開心嘅 
但其實我唔敢做真正嘅自己 
唔敢同佢講我有呢個病 
好驚佢會因為知我有Asperger就嫌棄我 
想佢當我正常人看待
所以連係最親密嘅人面前都要偽裝 

同佢一齊整體上係開心左
但好多野我都唔敢同佢講 
一直以黎 我只會諗點樣令關係和諧 
點樣喺佢心目中加分 
Asperger嘅人拍拖就係要不斷思考點樣喺做自己同唔喺對方心目中扣分之間取個平衡 
有冇人有同感",有Asperger拍拖真係好難,2020-12-09T22:03:42.161Z,2020-12-09T22:03:42.161Z,4,37,F
234952230,"好似有好多情侶都唔會比對方知搵幾錢
最多都係大概知個數？
我自己pt啲收入會同男朋友講大約
eg 5400就話出左5000幾糧咁
我男朋友之前都係大約話今個月有幾多咁

到依排佢公司要扣糧 佢份工個計糧方法有啲複雜
想大約知道個實數係幾多
想我幫佢砌個excel計 (我pt做開好快搞掂)
咁佢就連糧單嗰啲都send曬比我 話由我睇 咁我整完都知佢之後份糧有幾多 
不過我就好奇 拍拖真係會唔介意對方知道自己實際收入？
諗返同ex一齊嗰陣 都只會講下個約數 唔會到連糧單都比埋對方睇 
大家同另一半係點既？",會唔會同另一半講收入？,2020-12-09T20:00:21.165Z,2020-12-09T20:00:49.916Z,18,115,F
234952169,"近嚟同fd討論，我哋做緊有關報告
覺得呢個社會，真係愈難愈嚟做人
因為香港講思想開放open-minded，講十世都唔得
思維唔容納其他方面，只容納獨孤一味一個選擇
當然唔係講政治或者道德呢d大是大非問題
呢d大家心中亦有一個答案

舉個無聊例子：
有人選擇用桌上電腦，有人選擇用notebook
點解選擇用桌上電腦要係咁鬧選擇用notebook嘅人「唔正常」、「垃圾」呢？
又或者：
有人選擇婚前性，有人選擇婚後性
點解選擇婚前性嘅人要鬧婚後性嘅人「咩年代」啊？

諗深一層，呢d選擇係中性嘅
就好似桌上電腦同notebook嘅選擇咁
選擇桌上電腦而鬧非選擇桌上電腦者係做緊乜？
或者人哋男女朋友婚前婚後嘅選擇
點解要干預阻止漫罵與己見不同嘅選擇？
其實大家各有所好，點解要話人哋唔好？
係咪因為鬧到少d人用notebook或者多d人會婚前
令自己更有機會受益？
定係因為自己嘅文字說話改變到別人選擇而快樂？
當然唔好舉d極端例子話咩鐘意選擇殺人、鐘意出軌嗰d

真係好奇怪...
夠竟係香港容納唔到不同聲音？
定係呢個係香港人習慣批評嘅習性以作批判？
定係無關香港，呢d係人性驅使？
你哋覺得呢？
有無一d例子係大家曾經遇到過？

定係
純粹選擇一樣嘢而鬧其他唔選擇呢一樣嘢嘅人呢個現象係正常？",【探究】談開放,2020-12-09T19:31:56.291Z,2020-12-09T19:47:00.392Z,10,42,F
234951742,"是咁的
小弟第一次拍拖
大家一齊嘅時間都唔算好長
真係唔知送咩好
仲未完全了解晒大家
好糾結第一次送禮物應該送啲咩會比較好唔會死
諗住送手鏈嗰啲會唔會好普通？
跪求大家俾啲意見🙇🏻‍♂️🙇🏻‍♂️🙇🏻‍♂️
thx u all🙇🏻‍♂️🙇🏻‍♂️🙇🏻‍♂️🙇🏻‍♂️
大家都仲係讀緊大學",聖誕禮物送咩好,2020-12-09T17:46:17.993Z,2020-12-09T17:46:17.993Z,30,43,M
234951547,"如果比三個要求大家你哋會揀啲咩啊？🤣
我會揀：
1.主動
2.正能量
3.識得企喺其他人嘅角度諗

🤣純粹八卦下大家有咩要求",揀另一半 有咩要求？,2020-12-09T17:09:46.952Z,2020-12-09T17:56:04.679Z,65,181,M
234951419,我sem頭個陣join咗大學嘅一個學會 入面識到一個自己好冧嘅女仔 到目前為止見面嘅次數5隻手指數晒 但我始終鼓起咗我一世嘅勇氣去表白 對方話想再識耐啲先 同有時間都歡迎wts搵對方 大家認為我有冇機？拜託解答🙏🏻,問大家點睇,2020-12-09T16:51:59.090Z,2020-12-09T16:51:59.090Z,7,27,M
234951329,"講少少背景先，小弟01年 A2 對上一次拍拖已經兩年半前。
自己嘅性格其實都好正面，好快融入到圈子同埋好多friend都會搵我黎做傾訴對象，好少feel到會有人唔妥自己。
開咗學之後一直都好想搵另一半，但係係學校根本就搵唔到對象。平時一直幫朋友解決感情上嘅問題，成日都好想自己有機會對另一半好。
交友app又好廢，match親都係唔覆，又或者係約炮嘅。
想問仲有咩機會識到異性？ 麻煩晒大家
自己講嘢一嚿嚿唔係好識講，有咩隨便問！",點解咁難搵到對象,2020-12-09T16:37:18.843Z,2020-12-09T16:37:18.843Z,29,38,M
234951304,"依家19歲都仲A0
自問條件唔差但就係識唔到人
圈子細
學校online 
外面嘅活動又因疫情取消
交友app男仔又難識人
日日做着重重複複嘅嘢 
純粹想臣下😔",我想拍拖吖！！！,2020-12-09T16:31:42.750Z,2020-12-09T16:31:42.750Z,15,26,M
234951272,"咁戴定頭盔先，我就無表明話要一齊/接受嘅...
事源小妹最近就有份新工番，第一日番工咁緊喺要俾個好印象老闆啦，話晒疫症底下仲有工肯請捉緊機會嘛，咁小妹就十分熱情又主動幫手做嘢問吓有咩幫個啲啦。

咁呢個時候就大鑊啦，我都知我charm起嚟會有人中招，仲要好多時喺毒撚一度懷疑喺咪有個磁場，點知真喺無意中就吸引到個同事A嘅注意，然後就引起一連串嘅追求...ಥ_ಥ

講番啲背景先，小妹平時份人好撚怕人煩住哂，一覺得煩就wtsapp都可以不讀幾日，甚至有事再覆，可能你地會覺得唔覆機係人品問題，但係小妹真係好接受唔到人不停煩鍾意自由少少無乜束縛感，best frd同鍾意當然喺另計。

番正題，小妹番左幾日工熟絡咗下啲同事，得閒就開下玩笑搞下gag咁氣氛都唔錯，咁A平時番工都會失驚無神行過嚟傾計仲會跟住邊行邊傾，咁我都無乜嘢好普通。

有一日就同時間放工，佢就走左過嚟邊去搭車邊傾計，啱啱開車已經開始有啲覺得煩，咁啱佢係到抱怨緊個同事煩...
我曲線提醒佢問：咁你都好多嘢講喎？😂
佢：咁熟左啦嘛
我黑人問號左❔❔❔
唔通男仔覺得熟真喺快啲...？
咁佢都就送到樓下就同佢講送到呢到得啦 bye
佢都話好bye埋，點知轉頭見到佢仲係後面跟住
我就輕鬆啲打圓場：咦？乜咁啱啊
都喺送到咗樓下... 但感覺有啲怪怪地

番到屋企佢就靠報更啲grp搵到我wtsapp，問下番到去未之類咁，咁呢啲客套野未太熟嘅我都會覆下嘅，點知試過唔覆佢可以隔一陣sd幾句，隔一排未覆再彈幾句嚟，我開始覺得瀨瀨地嘢... 開頭都得閒五六句覆佢一兩句，點知而家唔覆佢打成版wtsapp俾我...

睇到好大壓力，wtsapp都唔太想撳落去，咁然後有幾日佢早過我收工就接放工啦，一兩次都還好但佢好似諗住之後都接放工咁...
利申佢全程把口無停過，keep住摩打嘴咁講嘢🤯
有時仲一兩句flirt尷尷尬尬咁（好低質嘅flirt，小妹表示妹妹就都未必受），佢自己又自high好似幾開心，小妹又衰嘅頭一日口痕flirt下人：唔做，你養啊？
佢又真喺答：點養先？
嚇到我連續輕鬆啲笑住講：講下啫講笑啫

中間仲有段插曲，確認佢真喺有意思
啲同事仲問我：喂，佢好似對你有嘢喎。
我：估到啊，好明顯...
我又問番啲同事咁你又知？佢地答番：真喺好明顯

事因咁樣轟炸法真喺好煩，仲要無咩興趣知佢私人生活嘅情況下都幾惡頂，我有用比較輕鬆態度表示呢日唔好接放工啦，咁佢都話好。
點解又失驚無神彈出嚟聲稱有理由出現附近，不過既然我講左唔駛接就唔會應酬啦，佢有佢講我就間唔中答一兩句，有時直接佢講講下我語音輸入打斷左，傾計講得多都無事嘅...

佢送到地鐵站我就叫佢番去先啦，雙方都bye左，鑑於上次佢就仲跟我後面，今次我就兜路彎位加速個啲啦，然後到附近又見到佢係前面邊行邊周圍望，我就鼠去買下小食啊個啲先差開時間，番到屋邨見到佢行番轉頭個方向，唯有扮睇唔到啦，佢都急急腳走咗唔知見唔見到。

但係我想講成件事有啲恐怖，有種恐怖情人feel，問題喺我地無喺一齊嘅，跟蹤人番屋企呢個行為有啲難理解🥴可能其他人眼中係浪漫，不過係我眼中有啲唔識時務同恐怖... 

依家有個公開性問題好困擾想問大家( ･᷄ὢ･᷅ )
：點樣擺脫呢種情況...？
唔打算一齊，亦都冇感覺",恐怖情人潛質？🥴（超長文）,2020-12-09T16:28:27.409Z,2020-12-09T16:28:27.409Z,149,395,F
234951048,"話咁快又到左大部分人都瞓左嘅時間，我地依啲夜貓族又係時候上水啦

例牌啦：雖然內容未必關感情事，但都po係依個板，話唔定有人會入黎依個樹窿傾下佢嘅感情事呢？所以希望大家唔好檢舉係無關嘅事🙈🙈

我未必可以覆到所有人，敬請見諒🙇🏻‍♂️",未瞓嘅入黎傾下偈：深夜Day20～頂住丫喂,2020-12-09T16:00:03.252Z,2020-12-09T16:00:03.252Z,122,6,M
234950966,即係唔想拍拖又有時想揾人陪咁 你哋有冇咁嘅感覺？,想問大家點睇SP呢樣嘢？,2020-12-09T15:48:56.264Z,2020-12-09T15:48:56.264Z,13,27,M
234950594,"我會講 做愛 上床 
但好抗拒聽到扑嘢、屌西呢兩個字
因為我睇返扑嘢個意思其實係一個粗俗嘅講法
仲有啲唔尊重嘅意思
屌西更加唔洗講啦😅
https://i.imgur.com/BBcalD5.png

有人話個個都係咁講架啦有咩問題
有啲嘢唔係多人講=冇問題=啱
我個人就真係唔鍾意用呢個term
好好地講 做愛 其實唔好咩😔
當然啦人哋點對另一半講，佢另一半又ok就佢嘅事，
但如果係我另一半咁講，
我真係會一秒乾哂推開佢🤯
如果佢用呢個term去描述我同佢做愛
我會🤯🤯🤯🤯到世界的末了

有同另一半講過我對一啲文字意思嘅執著
佢話會注意，下次唔喺我面前咁講（佢上次講係因為講返電影劇情🤣），咁都已經唔錯喇😢不過諗起佢咁同其他人講我又覺得點解要繼續用呢個唔尊重嘅字眼🤯 內心好多小劇場，算啦可能講慣咗、冇考究字義，但喺我心裡面，始終覺得多人講=/=啱😢

不過......佢唔喺我面前講都算好了（？）

係咪得我一個係咁咋😢",係咪得我一個唔鍾意用「扑嘢」呢兩個字😢,2020-12-09T15:00:45.968Z,2020-12-09T15:05:14.436Z,123,278,F
234950326,對方有咩行為、吸引到你有心動既感覺？,點樣開始鍾意一個人？,2020-12-09T14:25:23.287Z,2020-12-09T14:25:23.287Z,14,31,F
234950210,女仔講得呢句喺咪死得😂唉我都心知肚明,如果你有gf，我會走噶啦,2020-12-09T14:08:08.306Z,2020-12-09T14:08:08.306Z,10,13,M
234949939,講得呢句喺咪代表我死咗。😭😭唉好啦其實我自己都知。,如果你揾到女朋友，我會走,2020-12-09T13:29:26.294Z,2020-12-09T13:29:26.294Z,5,4,M
234949666,"我問每個朋友
點解我仲係單身既時候
個個都答我可能因為你太有霸氣
啲仔鐘意啲骰可愛卡娃依妹

屌咩我 你估我想㗎～～～
呀爸呀媽生到我咁都無計㗎！
真係無男仔鐘意霸氣女㗎咩？",太有霸氣啲仔唔敢埋身？,2020-12-09T12:49:54.090Z,2020-12-09T12:49:54.090Z,24,15,F
234949586,"由細到大自己嘅諗法都係比較奇特

例如：

覺得唔使咁長命，想老咗之後安樂死。

患咗絕症會想放棄治療，唔好浪費醫療資源。

唔鍾意出街，係屋企都可以玩得好開心。

唔鍾意細路仔，唔想生bb。

唔鍾意維持人際關係，特別係同啲親戚。

好難信任人，驚對方會背叛自己。

如果係一段無結果嘅感情，會寧願唔開始。


成日覺得要揾到個同自己價值觀相似嘅人難若登天，好似單身仲簡單🤖
就算有鍾意嘅人都唔敢去馬，驚悲劇收場。",單身是必然的,2020-12-09T12:36:54.963Z,2020-12-09T12:36:54.963Z,32,118,F
234949382,"分手後提議做返朋友究竟咩諗法？🤔認真問
我個人嚟講 未放低之前都冇可能做到朋友
始終係一個曾經咁愛嘅人 
見幾次都仲係會好想佔有
會妒忌 會不甘
冇可能存在純粹嘅友誼 至少短期內",分手之後真係可以做到朋友咩,2020-12-09T12:02:55.535Z,2020-12-09T12:02:55.535Z,8,27,F
234948996,"當初見身邊個個都玩交友app
我又試下啦
點知其實不停咁認識唔同人真係好攰
唔知係啲人唔識傾計定我問題
係咁比人審，查家宅咁款
但見又有朋友用交友app出到pool
係咪我唔適合玩app？",social真係好攰,2020-12-09T10:55:59.201Z,2020-12-09T10:55:59.201Z,20,106,F
234947598,大家點樣先會覺得一個人係靚？或覺得一個男仔/女仔唔差或中上樣？🤔🤔,中上女/男,2020-12-09T06:51:49.013Z,2020-12-09T06:51:49.013Z,9,44,F
234946646,啊鐘意咗個魔羯男 點先唔會好主動同埋approach成功！有冇人都係巨蟹夾魔羯！,魔羯入！,2020-12-09T03:50:51.174Z,2020-12-09T03:50:51.174Z,44,142,F
234946515,"鍾意咗個group mate，但係而家做完project了😢
要下個sem先有得再見🤦🏻‍♀️
我哋單獨相處嘅時候真係有無盡嘅話題，興趣都好夾，仲成日對望、又會相視而笑咁，但係喺訊息就好少有交流，全部都係講學校嘢。話就話有ig但係佢唔post嘢，所以根本就冇機會覆😭😭（同埋佢本身比較內斂，成日好怕麻煩到人）
同啲朋友分享我同佢嘅對話同相處，佢哋都話覺得有機🥸但係假設佢真係對我有少少feel，喺冇得見嘅情況之下，兩個月之後真係會仲keep到嗰份咁輕微嘅好感？😭",「對的人在對的時間不會過期」？,2020-12-09T03:16:21.946Z,2020-12-09T03:16:53.143Z,30,136,F
234945841,"目前A1，自從同個ex散左之後都無拍拖一段時間，一開始要生要死，但依家已經無乜野。

但係問題就黎啦，平時返工都算多女仔，有靚有唔靚，正常女仔係會有體香散發出來，而佢地陣味係唔臭既，老實講都香，但唔知點解會有種想嘔既感覺，🤦🏻‍♂️係真係物理上想嘔嗰隻。仲有平時搭車都係咁🤢

有時候會有時好似幻覺咁聞到我個ex陣味，但係聞到一下之後就唔見左陣味",聞到女仔既味會想嘔,2020-12-08T23:44:17.422Z,2020-12-08T23:46:24.851Z,59,184,M
234945675,係交友apps識左個女仔，第一次見面就覺得佢好charm好靚，性格都好吸引我。連續見左幾日面，每次同佢出去都會執得好整齊，會早到，總知想比返個好印象佢。加上呢兩日我開始好留意佢嘅msg，睇下佢有冇覆我，開始care佢啲野。但又冇一種會好掛住佢同埋心動嘅感覺....到底我係咪鍾意左佢...？,到底我係咪鍾意左佢...？,2020-12-08T20:15:17.976Z,2020-12-08T20:15:17.976Z,11,66,M
234945351,"最近拍拖同女朋友出去食嘢每次食嘢佢都好堅持俾返錢我🥺
我話唔使自己埋咗單佢都PayMe俾返我
我應該PayMe俾返佢？
其實我都想請佢食下飯
但佢次次都好堅持AA
想知大家平時會點做",大家平時出街拍拖係邊個俾錢🥺,2020-12-08T18:07:54.029Z,2020-12-08T18:07:54.029Z,61,219,M
234944844,"如題。因為我見有啲情侶會，有啲就唔會。
所以想問下大家。",會唔會比男/女朋友follow你private acc？,2020-12-08T16:32:07.853Z,2020-12-08T16:32:07.853Z,16,40,F
234944693,"以下文長 介意勿看

最近同公司一個男仔開始傾計曖昧緊 
初頭大家面對面傾計都傾得好開心
之後有時收工之後都會繼續係whatapps傾計
但幾乎每次都係我add佢先 佢先會覆我 
每次一傾都會傾個幾兩個鐘以上 傾計內容有時佢都幾flirt下（例如好想攬下你 鍚下你之類...）
另外番工途中又會趁冇人拖下我手搣下我面豬甘
但係如果我戈日吾add佢 佢就幾乎吾會主動add我傾計
然後我有問過佢 係咪如果我吾搵你 你就吾會主動搵我
佢答我覺得呢樣野吾重要 你想搵我嘅 我隨時都係到
但係我聽完之後我就覺得佢完全都冇擺我上心
好似好敷衍我甘 

跟住平時又吾會對我噓寒問暖或者關心下我甘
我有日吾開心 完全冇同佢講過野 
佢見到都冇add下我問點解 
後尾佢同我講番話其實戈日有feel到我吾想同佢講野 然後又見到我戈日後期同人地有講有笑 佢以為冇野就冇問

另外我地有出過去食一次飯 我地兩個都有揸開電單車 戈次佢車我 但佢都係帶左一個頭盔 我仲要自己係我架車到拎我戈個頭盔出黎...完全覺得佢好吾貼心

究竟佢係咪player 淨係想同人曖昧定係佢真係有鐘意我
最近因為呢d野都好困擾
佢曖昧緊已經係甘吾嗲吾吊 如果拍拖之後咪仲衰
我諗緊要吾要都係同佢做番朋友算.....",佢究竟有冇鐘意我？定係想挽我？,2020-12-08T16:11:06.965Z,2020-12-08T16:11:06.965Z,8,28,F
234944597,"話咁快又到左大部分人都瞓左嘅時間，我地依啲夜貓族又係時候上水啦

例牌啦：雖然內容未必關感情事，但都po係依個板，話唔定有人會入黎依個樹窿傾下佢嘅感情事呢？所以希望大家唔好檢舉係無關嘅事🙈🙈

我未必可以覆到所有人，敬請見諒🙇🏻‍♂️",未瞓嘅入黎傾下偈：深夜Day19～仲有6份,2020-12-08T15:58:33.127Z,2020-12-08T15:58:33.127Z,81,25,M
234944484,"點樣約女仔出去 - Dcard
https://www.dcard.tw/f/hkmacrelationship/p/234937165?cid=bc7d3ceb-ef4a-4c1e-980d-79f38970903f

佢啱先同我講佢之前約過一個男仔，出咗幾次街，跟住對個男仔有好感，依家我同佢傾緊點樣追。仲打算之後約佢，唉。",原來佢對第二個有好感,2020-12-08T15:42:12.208Z,2020-12-08T15:42:12.208Z,3,15,M
234944481,"喺上個星期， 電話嘈完交後。
個關係就直插谷底。然後係星期5就被分手
我係佢屋企樓下揾佢，佢唔肯落。。。好絕
到依家我都放唔低佢。 一到每晚個情緒犯濫得好緊要
一齊左2個半月， 但我地彷彿經歷左好多，
我認為嘈交好小事， 但對佢黎講好大事
一開頭嘈小嘈大都有，好耐冇嘈後， 
然後再忍受唔到多一件，一件小事就導致分手。

我後來發現其實我自知自己都好衰，我以為我已經做足好男友標準， 但唔係佢既標準。 所以嘈交時我會成日講左道理先， 想佢明白我。。
但我應該做既係認錯同say sorry先，氹返你
我接受唔到佢既 唔應機同冷漠， 
所以chur佢同迫佢😔。 可能我頭幾日唔chur佢， 分手後唔死纏爛打， 佢會返黎我身邊。
但我既驚與恐 , 怕佢會鑽牛角尖。。
所以唔敢俾佢自己一個亂諗：(

若我可重頭學過 可否到白頭？

若果你見到呢個post既話。。。 唔好意思：( 
我仲係接受唔到分手呢個結果， 我接受唔到我係重以為熱戀緊時，一下俾人拉落黎。
所以想係到發洩下",又係一個被分手既男仔係到👋,2020-12-08T15:41:50.527Z,2020-12-08T15:41:50.527Z,10,21,M
234944393,"我唔小心開咗女朋友ig ac
發覺佢仲有同一個以前曖昧過嘅對象傾計
佢有講過呢個人同以前嘅事比我聽 不過我以為冇再聯絡
應唔應該直接問",好似睇到啲唔應該睇嘅野,2020-12-08T15:29:18.427Z,2020-12-08T15:29:18.427Z,6,14,M
234944384,"成日比人話我想拍拖係為拍而拍
咁有咩唔係為做而做㗎
做gay佬唔係為拍而拍咪一世都無囉",為拍而拍,2020-12-08T15:28:00.003Z,2020-12-08T15:28:00.003Z,4,19,M
234944292,"嚟緊又online上堂又wfh又限聚返，好難識人，想玩下交友app
試過cmb/tinder/hmd，但覺得好多人match完唔講野/約炮/sales，一係就好似見女就match咁，
到底有冇啲app玩得過😞
另外自己條件唔算好好，普普通通咁，點樣放相打profile會吸引啲......",交友app,2020-12-08T15:16:46.825Z,2020-12-08T15:16:46.825Z,5,23,F
234943833,"同男朋友long d。拍左一年半 
因為武肺差唔多成年冇見 同埋都唔知幾時可以見返
我地兩個進入平淡期，冇成日傾電話視訊，得text msg，不過我地都信任彼此，同埋佢屋企人都知道我同埋佢媽咪都好鍾意我。
佢細我3歲 佢係台灣讀大三 我啱啱grad
今年報左master 香港同台灣都報埋 全部都係揀商科
男朋友有私心想我過去讀 我都係為左佢而報左台灣
但係我屋企人聽到我話報左台灣master即刻發嬲 
話台灣學歷唔承認 第時返黎搵唔到工 
其實我都有d驚驚地因為台灣商科畢竟冇香港好
我係諗住香港有得讀 就留係香港讀 (前五間收我我都會留係香港)
但我好驚如果香港冇得讀 我應唔應該選擇去台灣讀 
定係出黎做嘢好？
我糾結既原因係男朋友讀完大學仲要讀master跟住我問過佢 佢話畢業都暫時會留係台灣做嘢 
如果我留係香港我地就會一直long d 多最少都要4年 所以我有d想過去台灣發展 但我係獨生女 屋企人一d都唔支持我去遠處發展 佢地希望我係香港踏實讀書做嘢 
我究竟應該點揀好？",應唔應該去台灣讀書？,2020-12-08T14:14:25.567Z,2020-12-08T14:14:25.567Z,12,37,F
234943600,"上次同大家講左 我同兩個女仔都係戀愛關係
一個LongD（B)一個同一間學校(A)
其實LongD個個女朋友係最近先一齊返
所以佢係知道A既存在既
佢都唔介意做所謂既小三
因為佢唔係個種要show off關係既女仔
佢話只要我繼續關心佢咁樣就好夠
B因為屋企既關係 而家返左香港隔離緊
我地約好左一日book一間房提早慶祝聖誕
我知道咁樣瞞住A一腳踏兩船唔係一個好男人既表現
所以我都有鋪排緊點同佢坦白好
但應該都過埋個聖誕先啦
唔想佢聖誕一個人過
https://www.dcard.tw/f/hkmacrelationship/p/234926512?cid=7585FF64-8AF9-4E08-AD96-D38843D5C028",無錯 又係我呢個仆街,2020-12-08T13:45:10.415Z,2020-12-08T13:45:10.415Z,15,38,M
234943558,"如果對方未必真係對你有意思/有機會發展行落去
你仲會唔會同佢表白？

想同佢講 但如果食咗檸檬又會尷尬
未知之後有冇機會再見。。",去馬定算數...(˃̣̣̥᷄⌓˂.),2020-12-08T13:38:53.715Z,2020-12-08T13:38:53.715Z,11,19,F
234943340,"明明以前都無
但近排見面隔住個口罩 
佢講野都聞到有陣味
但我又唔好意思同佢講有口臭 應該係話講唔出口
佢有一次想錫我 我避開左 以為佢會get到
點知佢以為我係同佢玩😢",男朋友有口臭 有啲錫唔落去,2020-12-08T13:09:12.208Z,2020-12-08T13:09:12.208Z,14,70,F
234943269,"係啊又係我啊😗
有咩唔開心嘅嘢/煩惱都可以講下 做你樹窿🌳",悶悶地傾下計,2020-12-08T12:58:01.422Z,2020-12-08T12:58:01.422Z,24,20,F
234943072,新手想問下 除左抽卡 呢度仲可以點識到人😀,Dcard識人,2020-12-08T12:27:27.747Z,2020-12-08T12:27:27.747Z,3,10,F
234943038,頭先睇到個post話唔想搵同年既人拍拖 我都好有同感 但宜家final year係學校好難識到個大過自己既人 頂多都係同年😭😭,讀到year 5好難搵到個大過自己既人,2020-12-08T12:21:40.165Z,2020-12-08T12:21:40.165Z,9,21,F
234943006,"我覺得開始拍拖之後就應該即刻約法三章並簽合約。
如果有一方打破咗承諾(eg出軌)，就要對另一方作出賠償。
如果唔係真係對無辜嘅另一方好唔公平，默默付出仲要蒙受另一半出軌嘅心靈傷害(甚至有啲人仲有身體傷害，因為出軌方惹咗性病比佢)
而家啲人出軌都冇後果，真係冇天理👿👿",多次失戀之後，我覺得⋯⋯,2020-12-08T12:16:09.831Z,2020-12-08T12:16:09.831Z,5,28,F
234942841,有無人有同感🤥不如一齊圍個爐取下暖🤧 傾下計都好,《 又到聖誕，明知唔應該急住出Pool 但又覺得好空虛 》,2020-12-08T11:47:53.642Z,2020-12-08T11:47:53.642Z,9,20,M
234942816,忙完一大輪，有兩日空閒時間，又決定開下個食堂，畀大家盡訴心中事。,傍晚食堂,2020-12-08T11:43:43.570Z,2020-12-08T11:43:43.570Z,2,24,M
234942468,"我暗戀過三個，每個都好鍾意好鍾意
但已經錯過咗3次，覺得自己好失敗。。
每次都唔識表達自己心意
錯失機會",大家中學至大學暗戀過幾多個人,2020-12-08T10:47:19.516Z,2020-12-08T10:47:19.516Z,16,51,F
234942237,"大家會點分，另外如果個女仔問你鍾意佢啲乜，可唔可以係冇原因。鍾意咪鍾意？
懷疑自己未真正鍾意過一個人，多數都係好感。
或者係得唔到，就覺得自己好鍾意好鍾意佢。",年經 鍾意同好感,2020-12-08T10:06:20.565Z,2020-12-08T10:06:20.565Z,2,15,M
234942113,又冇得睇戲，又冇得晚市堂食，多謝正苦,大家拍拖有咩做？,2020-12-08T09:47:00.333Z,2020-12-08T09:47:00.333Z,26,54,F
234941965,"係tinder match左個人
傾左少少野，外型上係我中意嘅
但無話題唔知傾咩好尷尬",Match完唔知傾咩,2020-12-08T09:27:14.129Z,2020-12-08T09:27:14.129Z,15,20,M
234941754,拍過兩次拖都係同年，無錯係有多啲共同話題，圈子都差唔多，但每次一講起將來（兩個都拍左幾年）就思想好唔同步，甚至係男方覺得好後生冇需要諗咁遠將來結婚之類.,唔想再同同年既人拍拖,2020-12-08T08:49:23.834Z,2020-12-08T08:49:23.834Z,10,45,F
234941724,"見到講身高既post
我173反而人地問個陣雖然怕我太高我都會照直講😂😂
覺得就算玩交友app都好 一開始就如果吹水到最後比人發現左就唔好啦
比我知人講大話 真係不了不了
大家都要以誠待人啊～",誠實啲,2020-12-08T08:44:02.272Z,2020-12-08T08:44:02.272Z,2,18,F
234941186,"我覺得我平時送太多手作野 個D好比心機整嘅卡送過幾張 頸巾織過 手作銀包又整過 又畫過一本書比佢 都成日整野食
佢唔打機 冇中意動漫 冇儲波鞋 唔飲酒
佢電話又換左 佢想要嘅錶我又冇能力買比佢😩
唔想送一D擺埋一邊封塵嘅野 到底仲有咩可以送...

多謝大家😬",送咩聖誕禮物比男朋友,2020-12-08T06:56:08.007Z,2020-12-08T06:56:08.007Z,31,73,F
234940940,"今年YEAR 3 拍過三次拖，想grad 前識到啱自己嘅，平時都係做下gym 睇下youtube netlix 行下山，樣okay la , 自己少外協，幾好傾計，鍾意笑同有時搵人鳩UP 吓，想搵個165above , 同埋都係少外協，有共同興趣都甘難？🤥 定係我太高要求，疫情下好似無咩方法識到人甘🥲",疫情期間點樣識到適合自己嘅人？,2020-12-08T06:16:59.209Z,2020-12-08T06:16:59.209Z,10,29,M
234939593,"A係一個A0有返教會既男仔，純得嚟好玩得，但可能唔係好識拍拖，幾靚仔幾高既。

B係一個A2既男仔，對女朋友好好，好細心既人，但上段感情淡咗出過一次軌，幾高樣正常既。

如題，你地會揀邊個？2個都好似會對我幾好咁",你會點揀？,2020-12-08T00:48:59.788Z,2020-12-08T00:48:59.788Z,73,159,F
